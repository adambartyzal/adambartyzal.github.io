[<< Únor](2024_february.md)

## [Březen](2024.md) <!-- omit in toc -->

- [1.3. Still in Denial](#13-still-in-denial)
- [2.3. Reframing](#23-reframing)
- [3.3. Having great friends](#33-having-great-friends)
- [4.3. First steps towards acceptance](#43-first-steps-towards-acceptance)
- [5.3. Groundhog Day](#53-groundhog-day)
- [6.3. Write about feelings](#63-write-about-feelings)
- [7.3. What's next?](#73-whats-next)
- [8.3. A good (boy)friend?](#83-a-good-boyfriend)
- [9.3. Over the Cuckoo's Nest](#93-over-the-cuckoos-nest)
- [10.3. Done with books](#103-done-with-books)
- [11.3. Christ's years](#113-christs-years)
- [12.3. Being locked away helps](#123-being-locked-away-helps)
- [13.3. Not wanting to do anything](#133-not-wanting-to-do-anything)
- [14.3. Hope it won't catch on fire](#143-hope-it-wont-catch-on-fire)
- [15.3. Radio silence](#153-radio-silence)
- [16.3. Looking forward to be home](#163-looking-forward-to-be-home)
- [17.3. Long way home](#173-long-way-home)
- [18.3. Filmmaking in progress](#183-filmmaking-in-progress)
- [19.3. Still thinking about her](#193-still-thinking-about-her)
- [20.3. Nail cartel in Europe](#203-nail-cartel-in-europe)
- [21.3. Tea, news and beer](#213-tea-news-and-beer)
- [22.3. Card from another life](#223-card-from-another-life)
- [23.3. Mild cough](#233-mild-cough)
- [24.3. Black cough](#243-black-cough)
- [25.3. Perfect Days](#253-perfect-days)
- [26.3. Affected](#263-affected)
- [27.3. Sushi, oreo and meth](#273-sushi-oreo-and-meth)
- [28.3. I'm not ok](#283-im-not-ok)
- [29.3.](#293)
- [30.3. Planes are expensive](#303-planes-are-expensive)
- [31.3.](#313)

### 1.3. Still in Denial

Popírání. Asi je to dobrý překlad. Nevím. Anglicky se mi ten nadpis líbil víc. Možná protože jsem byl v zahraničí.\
Večer jsme si Miškou chviličku psali. A bylo to moc vřelý. Vzpoměl jsem si na Anet, která mi napsala:

> A jste teda pitomci, ze si pisete 😃

Jenže já tomu pořád věřil. Možná skoro nejvíc za celou dobu co jsem byl pryč. Miška v Německu pracovala od nevidím do nevidím. Přišlo mi, že v Merseburgu prostě neměla čas přemýšlet nad tím, jestli nám dá šanci nebo ne. Ale čekal jí víkend s kamarádkami ze základky a odpočinek. Přišlo mi, že při psaní pookřála. Poslala mi písničku. Což nezní jako moc, ale byla to naše věc. Bavili jsme se skoro jako dřív. Byl jsem tvrdě ve fázi popírání.
V práci jsem pokračoval v reklamaci.

### 2.3. Reframing

Omar šel ráno plavat. Rozhodl jsem se že půjdu taky. Naházel jsem do sebe snídani a vyrazil za ním. Našel jsem ho s třiceti bazény v zádech. Okruh pro veřejnost byl plný lidí a tak jsem se zařadil do lajny s rychlými plavci. Oba jsme naplavali 1250 m a končili jsme nastejno. Docela jsem se zadýchal. Ještě jsem se šel saunovat. To pro Omara není a tak jsme se rozloučili.\
Doma jsem se ponořil do čtení Atii. Poslední kapitola je úplně jiná než všechny předchozí. Je v ní v roli pacienta nikoliv doktora.\
Po obědě jsme šli do hospody s Ríšou a Štěpánem. V televizi tam běžel přenos běžkařského závodu. Chvíli jsem na to koukal a něco mi nedocházelo. A pak došlo. Byl to závod přímo v Lahti.\
Pil jsem nealko pivo po trojkách. Asi jsem kluky s půllitrovými Karhu trochu dotoval. Ale bylo mi to jedno. Se Štěpánem a s Ríšou si toho ale nemám tolik co říct. Nejsme úplně stejná krevní skupina. To se poznalo, když začínal hokej. Popřál jsem jim příjemnou podívanou a vyrazil domů. Hokej mě nebere.\
Začínal jsem být naštvaný, že mi Míša nepíše. Úplně iracionálně. Až do večera se to ve mně rozjíždělo. Až k večeru jsem se zkusil odprostit od emocí a podívat se na situaci jejíma očima. Byla se svými kamarádkami ve Vrchlabí. Asi neměla čas čučet do mobilu. Pustilo mě to. Je zvláštní jak se člověk sám dokáže zamknout do okruhu svými očekáváním hnaného naštvání. Zkusit reframing asi není úplně od věci. Řekl jsem si, že to začnu zkoušet víc.

### 3.3. Having great friends

Dopoledne jsem strávil generováním hesel a mazáním zálohy původních z googlu a z microsoftu. Zabralo mi to víc než jsem čekal a když jsem měl hotovo (až na pár vyjímek, kde se musel kontaktovat člověk), byly dvě odpoledne.\
Měl jsem vybité hodinky a mobil téměř taky. Kabely k nabití obou naneštěstí ležely ve skladu na stole. Za okny ale bylo sluníčko a procházka zdraví svědčí. Šel jsem cestou, kterou jezdíme autem. Skoro žádná jiná stejně není. Leda tak přes jezero. A to jsem zkoušel, protože přede mnou šel člověk s obřím vrtákem. Ale sníh na jezeře tál a člověk se propadal do louží. Běžkařce, kterou táhl pes to zřejmě nevadilo. Ale mé kotníčkové barefooty to nezvládaly.\
Ve skladu o víkendu. Bylo to trochu divný. Sbalil jsem do kapsy kabely a vyrazil zpátky.\
Sluníčko už začínalo zacházet za obzor. V čechách ale pořád svítilo. Prozradila mi to Anet, která mi společně s Filipem zavolala a cestou zpátky jsem si s nimi povídal. Bylo to moc milý. A pomohlo mi to trochu se posunout.\
Nebyl to ale jediný telefonát dne. Měl jsem naplánované video pivo se Sárou a Jardou. Rychle jsem se otočil v Lidlo pro dvě nepiva a v sedm měl nastavený laptop s kamerou. Každý z nich byl jinde. Sára doma a Jarda na pozemku se psy. Povídali jsme si asi dvě hodiny a bylo to moc milý.\
Mám skvělý kamarády. Miška mi pořád chyběla. Ale slyšet od všech, že to bude dobrý, mi pomohlo.

### 4.3. First steps towards acceptance

Miška byla v Praze a tak jsme si psali víc než za poslední

> Ale cítíš že spolu být nemůžeme

> Do budoucnosti nevidím, ale teď cítím, že spolu být nemůžeme. Čímž ani neříkám, že v budoucnu ano.

Nějak to ve mně něco přelomilo. Celej den jsem chodil s knedlíkem v krku a vlhkýma očima. Po práci to na mě přišlo naplno. Lehl jsem si na gauč a brečel. Když Monika přišla z krámu, zeptal jsem se jí, jestli by mě neobjala. Udělala to. A nabídla mi, že si můžeme popovídat. Bylo to hrozně milý.\
Asi hodinu jsme seděli na dvou gaučích jak někde u terapeuta. Napřed jsem povídal já a pak Monča. O jejím prvním příteli, který spáchal sebevraždu. O jejím druhém, který jí využíval a lhal jí. Měla teorii tří lásek. Té která je první, té druhé která člověka nejvíc naučí a třetí, která je poslední.\
Pomohlo mi to. Pořád jsem byl rozbitej, ale cítíl jsem velkou úlevu.\
Šel jsem plavat. Moc jsem tomu nedal. Asi 700 metrů. Ale byl jsem v sauně, kde tomu finové dávali kotel. A to pocení mi taky pomohlo.\
Večer mi Marťa šla zalít květiny. Telefonovali jsme asi hodinu. Mám bezva kamarády.\

### 5.3. Groundhog Day

Vzbudil jsem se s pocitem, že dny se sobě začínají podobat jako vejce vejci. Vždycky si představím takovej ten kráječ salámu v albertu. Jeden plátek stejnej jako druhej. Na hromnice o den více.\
Štépa mi v práci nabídnul kafe. Bylo jedenáct. Neodmítl jsem. Ale měl jsem. Jejich rozpustné Tchibo má s sobě tak málo chuti kafe, ale tolik kofeinu, že jsem se cítil jak po čáře. Byl jsem najetej jak raketa a končetiny se mi klepaly jak ratlíkovi.\
Jenže tenhle den přece jen nebyl úplně stejnej jako ostatní. Vlastně byl o dost jinej. Byl by to půlrok co bychom byli spolu. Taky to byl půlrok od toho co Juraj umřel. Napsal jsem Mišce, že bych jí chtěl obejmout. Přijít o nejlepšího kamaráda není lehký. Taky jsem jí ale pár věcí vytkl. Prý bylo dobře, že na ní začínám vidět chyby.\

Chyby nechyby, stejně se mi po ní stýskalo. Napsal jsem jí, že mi chybí:

> to jak na mě koukáš s bzučícím kartáčkem v puse.\
> To jak šteluješ foťák abychom měli společnou fotku.\
> To jak jak mě obejmeš po tom co se nevidíme.\
> To jak ti voní vlasy a jak mi tvůj bojovnej jazyk olízne nos.\
> To jak záříš, když se houpeš na houpačce.\
> To jak se staráš o lidi, kteří jsou ti drazí.\
> To jak kleješ ale nejsi u toho sprostá.\
> To jak o věcech přemýšlíš do hloubky.\
> To jak zdravě a chutně vaříš.\
> To jak tančíš.\
> To jak urputně bojuješ s klavírem.\
> To jak ráda máš výhledy.\
> To jak obhajuješ věci, o kterých jsi přesvědčená, že jsou dobrý.\
> To jak jsi tvrdohlavá.. a to i teď

A pak vypnul notifikace a uložil náš chat do archivu.\
Venku ale bylo krásně. Rozhodl jsem se jít běhat. Dal jsem desítku. K jezeru, k pekárně, dál než jsem kdy byl, pak severním obloukem a zpátky do oblasti, kde jsem už běhal minule. Trochu zbytečně jsem to napálil. Obzvlášť, když všude byl ještě led. Tempo [5:18](https://www.strava.com/activities/10895888321). Ale pěkných dní je třeba užívat.\
Odepsal jsem Barče. Ona už mě ne. Trochu mě to zkazilo náladu. Barča, holka z Tinderu, která mě v mém amygdalovém záchvatu ještě v Praze swajpla doprava a z nepřeerného zástupu holek, který mě ničím nebyly s to zaujmout mě uhranula fotkou s kytarou, hezkým úsměvem a pocitem, že na Tinder úplně nepatří. Napsala si se mnou napsala pár zpráv. Začínala se mi líbit čím dál víc. Ale na mou poslední zprávu mi už neodepsala. S holkama to je těžký.\

### 6.3. Write about feelings

Ráno bylo krásně. Při cestě na nákup (protože jsem neměl nic k obědu) jsem jel na vlně toho, že na mě z dokonale modrého nebe svítí sluníčko. Sic bylo osm pod nulou, ale počasí hřálo.\
Chmury na mě přišly až někdy v práci, kdy jsem pomáhal klukům s přestavbou kol.\
Studie ukazují, že psát o svých pocitech při rozchodu pomáhá. Miška se se mnou rozešla. Většinou píšu v minulým čase, protože zaznamenávám minulost. Ale tady budou časy ujíždět.\
Moje pocity stojí za hovno. Nepopřál jsem jí dobrou noc. V posledním roce jsem to neudělal asi 5x. Bolelo mě to neudělat. Jenže mě bolelo se i probudit. Co jsem udělal špatně? Jsem opravdu tak špatný přítel? Otázky bez odpovědí. Zajímalo mě, co jí říkají její kamarádi. Neporadil jí ani jeden ať nám dá ještě šanci? A jestli jo, proč je neposlouchá. Vždyť toho máme tolik společnýho.\
Prý po tom co jsme spolu začali chodit byli spíš stále kamarádi. Jako by to byl problém. Míša je můj nejlepší kamarád na světě. Chtěl jsem aby byla moje kamarádka až do stáří. Chtěl jsem ale i víc. A my přece byli víc. Sdíleli jsme těla. Usínali jsme spolu a probouzeli se vedle sebe. Plánovali jsme budoucnost. Chtěli jsme řešit problémy. Ale když přišly, nevyřešili jsme nic. Stáli jsme v objetí na Roztylech a Míša mi řekla, že to necítí.\
Míša chtěla víc. Prý jsem jí neviděl. Občas asi ne. Občas jsem koukal kde co lítá. Občas jsem roztržitej. Ale k Míše se moje myšlenky vždycky stočily zpátky. Možná ne dost rychle.\
Vracím se k tomu reframingu. Byl jsem dobrý přítel z jejího pohledu? Občas jsem mluvil moc o svojí práci. Občas moc o svým kole. Asi jsem málo dával na jevo, co bych si přál. A míň plánoval. Já většinou jdu s proudem. Plánuju na pár dní dopředu, protože když plánuju na dýl, něco se pojebe.\
Ale Míša plánuje na dýl. A to že já ne jí asi nedodávalo jistotu? Já nevím. Nevím. To je ten pocit, který mě naplňuje. Jak mám na papír vyblejt, něco co nevím. Rozhodla se, že jsme nekompatibilní. Eliška Remešová jí nepřesvědčila o tom, že do kompatibility je třeba dorůst. Nepřesvědčila jí o tom, že vztahová nula je věc, ze který se dá dostat. Nepřesvědčil jí ani Jillian on Love, která radí jak se dostat z Rough Patch. Míša se rozhodla a je tak tvrdohlavá, že jí nepřesvědčí vůbec nic.\
Jenže.. to vlastně znamená, že jsem to neposral já. Já jsem měl snahu. Jasně.. mohl jsem něco udělat jinak, líp možná. Ale já nejsem důvod proč nejsme spolu. Je to Míša. Ta to pohřbila. Ta ublížila mně. Odpustím jí to. Ale důležitý je, že já nejsem viník.\
Došlo mi to, když jsem šel večer ze sauny. Povídal jsem si tam s nějakým starým pánem, který uměl skvěle anglicky. Finové jsou dál. Ale děcka mě v tom bazénu fakt sraly. V tom dál nejsou.

### 7.3. What's next?

V práci jsme probírali Tomovy preference ohledně holek. Musí být drobná. Hubená. Hodně. Miška by prý jeho filtrem neprošla. Což nechápu. Miška je drobná a hubená tak, že kdyby hubla víc, bylo by to nezdravý.\
Tomáš to bude mít těžký. Ale třeba potká nějakou, kvůli který změní názor.\
Co já. Já míval holku co byla milující, chytrá, ohromně krásná. A stejně mě nechala. Ne bezdůvodně. Ale bez boje určitě.\
Co dál. Dál asi Barča? Ale nechtěl jsem k ní upínat žádnou naději, dokud se neuvidíme. Nebo nějaká jiná holka z Tinderu? Ta aplikace mě tak strašně vysírala, ale výsledky se jí upřít nedaly. I já díky ní našel holky mému srdci blízké.\
Šel jsem se projít. Ke skokanským můstkům. Během cesty mi volala máma, ale v zimě mi umřel můj téměř vybitý mobil. Pod můstky běžkovalo spousta lidí. Překvapilo mě to. Nahoře ještě víc. A na můstcích dokonce byli skokani.\
Procházel jsem se bokem od vyjeté stopy a kochal se přírodou. Bylo to tam hezký. Mišce by se tam líbilo. Fakt mě mrzelo, že tam se mnou není. Procházel jsem se asi hodinu, ale pak to stočil dolů k jezeru. Říkal jsem si, že přejdu po něm a ušetřím tak trasu. Ale orientační smyl mě zklamal a po břehu to bylo kratší.\
Docela jsem vymrzl a vymrzl a vyhládl. Doma jsem se pustil do vaření špaget a pořádně se nadlábl.

### 8.3. A good (boy)friend?

Pokud to v posledních pár dnech bylo lepší, zas to začalo být špatný.\
Vracel jsem se k týhle zprávě:

> Kdybych tu možnost viděla, tak to neukončím. Ano, musím žít s určitou nejistotou.
> Mně přijde, že jsme zůstali v kamarádství, i když už jsme náš vztah začali oficiálně. A že kamarádství nám fungovalo, ale ve vztahu chceš ještě o maličko něco víc, trochu jiné chování. A já bych ti mohla říkat, co bych si přála, ale to už by bylo strašně na sílu. Vždyť bys měl pocit, že ti stále něco vyčítám a já bych se oddalovala, protože bych si o ty věci musela říkat.

Ta byla důležitá.

Čím víc jsem nad tím hloubal, tím víc jsem cítíl, že i přes veškerou svou snahu jsem nedokázal překonat chyby a nedostatky, který do mě dostala výchova mými nefunkčními rodiči. Že to je věc, kterou nemůžu porazit. A že Miška potřebuje vidět vzorce chování, který viděla doma u svých funkčních rodičů, ale já nikdy. A že je bude potřebovat i nějaká další holka a já je tam mít nebudu. Že jsem předrozbitej.
Rozhod jsem se obrátit na kamarády. Napsal jsem to Sáře, Anet, Ondrovi, Davidovi, Evě a Martě.\
Marťa mi téměř obratem zavolala. Rozmlouvala mi to před rozbití. Postupně mi ho rozmlouvali všichni. Ale víc a víc jsem v jejich narativu slyšel, že Míša už není moje holka a měl bych si to sakra uvědomit.

### 9.3. Over the Cuckoo's Nest

Začínal jsem se v Lahti cítit trochu jak v nějakým ústavu.\
Každej jsme měli malej pokojík a potkávali se v kuchyni. Po práci, která nebyla moc mozkově náročná jsme chodili na procházky, běhat, cvičit, nebo plavat do bazénu. Ti línejší hrajáli hry na PlayStationu. Finsko je takový.. podivně terapeutický. I v tom dobrým i v tom špatným slova smyslu. Ve finsku jsou jezera a lesy. Čistej vzduch. Ale Finové sklopí hlavu když člověka míjí. Nic moc se tam neděje. Je tam ticho. Měl jsem spoustu času se svojí hlavou. Čětl jesm. Občas psal deník... Začínalo mi z toho trochu hrabat.\
Den to byl rozhodně terapeutický. Četl jsem. Jedl jsem. Vyplňoval jsem Duolingo. Pak jsem zas četl. Šel běhat. Jedl. Četl. Jedl a pak si pustil Oppenheimera.\

### 10.3. Done with books

Dočetl jsem Glucose Revolution. Chtěl jsem si s Míšou o tý knize popovídat. Už mě přestávalo bavit, rýpat se ve vztahu, který Miška odepsala. Hodně jsem jí v tý knížce viděl. Její svačiny. Její saláty před večeří.\
Odpo jsem šel plavat. Hecnul jsem dva kilometry. Po plavání jsem dokoukal Oppenheimera. Byl to jasnej Nolan. Několik různých vrstev přes sebe. Ale bylo to skoro zbytečně zmatečný. Na velkým plátně to asi mohlo člověka hodně ohromit. Ale nevím. Inception a Interstellar zůstávaly nepřekonaný.

### 11.3. Christ's years

Vyzkoušel jsem platbu na kole a neprošla. Vláďa se pustil do nějakýho testování u sebe a já jsem šel pomáhat klukům. Zase jsem se cítil hůř. Nechtěl jsem nic jinýho, než aby až vystoupím z letadla tam na mě Miška čekala. Věděl jsem, že tam nebude. A bolelo mě to.\
Náladu mi zlepšila Barča, která mi zas po víkendu napsala. Byla v Jindřichově Hradci. A měla kocovinu, protože v Hradci lila v Dadáči. Svět je fakt malej.\

### 12.3. Being locked away helps

Sfey se neozvali. Pomáhal jsem s gumolany, displeji, ebufy i protahováním. Ani jedno nebyla bůh ví jak zábavná práce. Ale platili mi za to a já jsem potřeboval být pryč z Čech.\
Po práci jsme umocnili ideu toho, že jsme v nějakém ústavu. Monika vytáhla stroj na měření krevního tlaku a všichni jsme se měřili. Pak jsem šel běhat. V opačném směru než poslení dva běhy. Dost na krev. Po devátém kilometru jsem se asi necítil dost zničeně, tak jsem vyběhl kopec k vodovodní věži. Srdíčko jsem tak vytočil na 191 tepů. Hodinky mi naměřily 2 rekordy. Ale asi to byly rekordy jen v konkrétních hodinkách, protože třeba na Taiwanu jsem běhal líp. I tak jsem si ale říkal, že jsem ve Finsku zlepšil fyzičku. Desítku s tempem 5:13 včetně výstupu na kopec jsem už docela dlouho nedal.\
Uvařil jsem si špagety. Ale nějak mi to nebylo dost. Došel jsem si do lidlu pro nějaké dezerty. Cestou zpátky jsem spořádal pizza rohlíky a doma u čtení se ládoval Skyrem.\
Všiml jsem si, že píšu míň. Přestával jsem mít o čem psát. Dny byly stejný. Tak jsem se rozhodl, že už je na čase letět pryč. V neděli měly být letenky levnější. Rozhodl jsem se, že jestli mi Áďa nedá vědět do středy, koupím tu letenku na neděli.

### 13.3. Not wanting to do anything

Nemělo smysl čekat, než mi letenku vykoupí. Po příjezdu do skladu jsem nakoupil jak letenku tak jízdenku. A potom opět jsem pomáhal klukům. Brazilci, Estonci i Finové totiž opet udělali houby. Zas to uteklo jak voda. S krátkou zastávkou v S-Marketu jsem dojeli domů. Zapomněl jsem že jsem chtěl prát. Dokoukal *Enemy of the State*, udělal k večeři a na dva další obědy zeleninu s rýží a tofu a pak si konečně vzpomněl na tu pračku.\
Nechtělo se mi číst. Nechtělo se mi koukat na další film. Nechtělo se mi psát si s lidmi. Zažíval jsem aktivní nechutenství dělat úplně cokoliv. Ale jen tak ležet na posteli mě sralo. Nebylo z toho cesty ven.\
Těšil jsem se domů. Jenže co mě čekalo doma. To samý. Ráno do práce, pak něco v Karlíně, pak zpátky. Ale aspoň jsem předběžně domluvil čajovnu s ostatními na čtvrtek. A napsal mámě, že letím v neděli. A napsal to i Barče. A kupodivu mi odepsala. Vyměnili jsme si pár zpráv o filmech. Maličko mě zarazilo, že je fanda bizárů. Jako je Sharknado. Což mi přišlo v poho. Ale taky je fanda Kolotoče a Rande. Jarda by to cenil. Ale já jsem moc nevěděl, jestli mě to hřeje u srdce. Každopádně po pár zprávách zas odpovídat přestala. Už jsem na to začal být zvyklý.

### 14.3. Hope it won't catch on fire

Monča mě poprosila o roztřízení baterií z Kuopia k reklamaci a k likvidaci. Chvíli jsem se tím probíral, ale pak jsem došel k názoru, že to není bezpečný. Po určité hádce o tom, že v Lahti to dělají blbě a ona nemá páky, jsme se dohodli na tom, že baterie, které půjdou na likvidaci dáme do našeho zavíracího plechového boxu a zasypeme vermikulitem. Vermikulit mimochodem není tak jedovatý jak jsem si myslel. Vlastně vůbec. Používá se v hydroponii, hadi do něj kladou vejce a do betonu se dává jako izolant.\
Jedovatý nebo ne, stejně jsem měl blbý pocit. Je to jak pracovat s bombou, která může a nemusí vybouchnout. A když jich človek dává do krabice hned několik, riziko vzplanutí roste.\
Po práci jsem šel plavat. Moc jsem tomu nedal. Opět jsem se spíš saunoval. 550 metrů ale stačilo k tomu, abych se v březnu proplaval k odznáčku za 5 kilometrů.\
Večer už jsem jen koukal na nový díl Invincible. I přes to, že zavraždili pár hlavních hrdinů to byla vomáčka. Začínal jsem přemýšlet, že to pošlu k ledu. Ale do konce sezóny zbývaly 3 epizody.

### 15.3. Radio silence

Dopoledne jsem dotřídil baterie a dokončil jejich jejich popis v erp. Finové mi v tom udělali trochu bordel, protože seznam obsahoval baterie jak z Kuopia, tak z Lahti.\
Dál jsem se věnoval úklidu věcí, se kterými jsem pracoval. Byl to můj poslední pracovní den a nechtěl jsem po sobě nechat chaos. Roztřídil jsem věci do krabic a krabice popsal.\
Cestou zpátky jsme stavili v Prismě. Jídlo už jsem kromě dvou pečiv k okamžité konzumaci nekupoval. Zato jsem pořídil Salmiaki pro všechny doma, mumínkovské čaje a doclea fancy finskou kávu pro Jardu a Sáru.\
V autě jsme se bavili o našem slovníku. Ríšovo *Ani hovno vole* nakazilo všechny. Nebyl jsem vůči tom imunní. Ale snažil jsem se tím nenasáknout.\
O pár hodin později jsem ležel na posteli, stočenej do polohy plodu a brečel. Dostala mě tam vzpomínka na Barcelonu. Stačilo tak málo. Poprvý v životě jsem chápal proč se lidi jdou zasebevraždit. Věděl jsem, že takovou blbost neudělám, ale pokud je někdo citlivější než já, a to tutově je, protože já jsem emocionální asi jako pařez, chápal jsem, jak lákavý je zvolit konec místo trápení.\
Plakal jsem a nevěděl coby. Až jsem si řekl, že to vyběhám. Sebral jsem se a šel jsem běhat. Uběhl jsem pět kilometrů. Vrátil se a napsal jsem Mišce, že souhlasím s jejím návrhem rádiového ticha. Byl to měsíc co jsme se viděli. Bylo poetický rozloučit se na další.\
Třeba měla Anet pravdu, třeba mi to pomůže.\
Martínkovi s Tomíkem si večer objednávali hromadu jídla z Mekáče. Omar s Tomem se napřed zhulili a pak se ládovali fastfoodem.

### 16.3. Looking forward to be home

Pořád jsem se v noci budil. To že usnu rychle, pak spím tak 4 hodiny ok, pak se proberu úplně fresh někdy kolem třetí ranní a nemůžu zabrat mě loni opustilo a v Lahti zas vrátilo. Opustilo mě to po začátku vztahu s Míšou. Taky jsem se ale snažil nepít čaj moc pozdě, zatímco tady jsem pil spací čaj. Oxytocin nebo voda. Těžko říct. Řekl jsem si, že doma budu víc investigovat.\
Čekal mě poslední volný den Lahti. Co s ním. Běhat? Plavat? Jít se projít? Venku bylo zataženo a mrholilo. Začal jsem snídaní ze zbytků, pokračoval jógou a plankem.\
Po cvičení, ostříhání nehtů, oholení a ledové sprše jsem se cítil víkendově fresh.\
Na druhou hodinu jsme byli domluvení, že Monča uvaří cibulačku. Když jsem si se jí ptal zda by nechtěla pomoct, stála si za tím, že ne. Překvapilo mě, že cibulačku sama nejí a pro sebe si udělá polévku čočkovou.\
Já jsem si řekl, že chci ještě jednou navštívit espresso house. Nechtěl sedět doma, neb pocit toho, že jsem zavřený v ústavu ve mně sílil a kroky nikdy nejsou na škodu.\
Cestou se rozpršelo. Výstup na kopec s kostelem kousek od náměstí byl náročný. Cesta byla zmrzlá a neudržovaná.\
V kavárně jsem si dal kromě decaf flatwhite, bagel se zeleninou a smetanovou pomazánkou. A dal se do psaní. Březen byl co do zážitků minimalistický. Co do pocitů rozmanitý, ale těch pozitivních tolik nebylo.\
Na polévku jsem se po dešti vrátil jen s pětiminutovým zpožděním. A bylo to tak akorát. Monča do ní zapekla bagetku se sýrem a bylo to vynikající. Akorát Ríša to zazdil a neobjevil se.\
Jak jsem Anet psal, že se nechci koukat na seriály, povedlo se mi shlédnout čtyři díly z šesti seriálu [Catch 22](https://www.csfd.cz/film/6972-hlava-22). Knížku už jsem si sotva pamatoval. Ale hodně mě to chytlo. Stejně jako tehdá čtení. Absurdita války byla v tom seriálu vykreslená geniálně.\
Večer jsem se ještě šel projít. Trochu pršelo a všechno tálo.

### 17.3. Long way home

O to absurdnější bylo, že když jsem se probral, za okny mrzlo, na zemi bylo deset čísel a ostrý vítr ve vzduchu míchal další suchý prašan.

balení\
cibulačka\
psaní si s barčou\
do zasněženého finska\
nádraží pochopitelné appka skvělá, vlak ok\
drahé pečivo na přestupu\
na letiště z podzemí\
museli mi pomoci s odbavením\
nevyndavat věci z batohu je dobrý v tom má Míša pravdu. Stejně ale můj batoh vzbudil podezření. Jako vždycky. Byl nacpanej elektronikou. Černoch to ale moc neřešil. Koukl na laptop a poslal mě dál.\
Sedl jsem si do Espresso House a na chvíli se cítíl optimisticky. Od chvíle, kdy jsem tam seděl poprvý uteklo přes šest let. A bylo to dobrých šest let. Rozchod mě pořád bolel. Ale za těch šest let jsem viděl spoutu zemí, poznal fajn lidi, dostal se do fajn práce, začal žít zdravěji a opravdu se zamiloval.\

### 18.3. Filmmaking in progress

Vstal jsem až nepříjemně brzo. S snídani doma nic nebylo. Ale byl čas shodit vlasy. Někdy po sedmé jsem oholený vyrazil na Karmínovém drakovi na magistrálu. Došlo mi, že to kolo je vrak. Jak ho mám rád, tak přivírám oči nad tím, že nejlepší dobu má opravdu za sebou. Cestou jsem uvažoval, zda chci dávat peníze do výměny celého drive trainu na kole, které se cestou kroutilo jak kdyby bylo z gumy. Dost za to asi ale mohly podhuštěná kola. Nakonec mi ale řetězec myšlenek přerušilo bolení prstů. Sice v Praze nebyl sníh a sluníčko svítilo. Ale bylo kolem nuly stejně jako většinu dní v Lahti.\
V Karlíně jsem objevil, že máme vyměněný zámek ve dveřích. To mi nepřišlo úplně vhod. Byl jsem v práci o hodinu dřív než ostatní. Nakonec jsem pána na vrátnici přemluvil, aby mě pustil dovnitř. Nechápu jaktože si mě nepamatoval. Zdravil jsem ho pět let.\
Do Karlína přišlo XLko. Bylo jasný, že Ivan celý den stráví stavbou. Já jsem se pustil do soukromého projektíku. Filmové klapky. Byla to proprieta na odpolední rande s Barčou.
Nepřišlo mi, že jsem byl pryč měsíc. V práci jsem dodělal pár věcí co se nakupili, ale moc toho nebylo. Protože jsem ale na XLku zahlédl, že v Holešovicích přešli na USB C. Rozhodl jsem se na testerech přejít taky. Nový kolo, nový konektory.\
S Barčou jsme byli domluvení na pátou. Sraz byl před Masaryčkou. U hodin, o kterých jsem netušil, že tam jsou. Jenže u nich postávali kuřáci.\
Šel jsem tak dovnitř a trochu jí tím zmátl. Ale potkali jsme se. A vyrazili k k řece. Vysvětlil jsem jí, proč mám klapku a mincí jsme párkrát vybrali směr. Ale nakonec jsme šli podél vody. A já vyprávěl o tom, že jsem líný. Byť to není úplně pravda. A Barča se mě doptávala. A občas vyprávěla ona. A bylo to docela milý.\
Takhle jsme došli až za Invalidovnu. Ale tam začala být zima, takže jsem navrhnul horký nápoj. A byť na invalidovně horké nápoje asi mají, navrhl jsem bazén. A tak jsme prošli celý Karlín nazpátek, tentokrát vnitřkem. Barča mi povídala, kde všude byla na Auroře a Thomu Yorkeovi.\
V kavárně jsem si dal chai latté a Barča tuareg. Sedli jsme si dozadu na rantl nad bazénem a povídali si o filmech, knížkách, životě a tak. A pak byla půlnoc a vyhazovač nás informoval, že zavírají. Což bylo redundatní, protože se i poslední konzumenti zvedli a odešli.\
Doprovodil jsem Barču na tramvaj. Skoro jsme dobíhali a před naskočením do trojky mě rychle objala. Dal jsem jí klapku a zamával.\
Když jí tramvaj odvážela někam do Bohnic, došlo mi, že jsme nejedli. Na jídlo ale bylo pozdě. Musel jsem se dostat domů. Nakonec jsem to sjel na rekole.\
Trochu promrzlý jsem jí napsal, jestli dojela domů v pořádku a dostal jsem odpovědi, že ano a že ji jí došlo až na cestě, že má hlad.\
Ještě jsme si chvíli psali. Spát jsem šel v půl druhé a říkal si, že spánkový fašista by mě nepochválil.

### 19.3. Still thinking about her

Naspal jsem sotva šest hodin. Kolo bylo v práci a za okny sluníčko. K snídani doma nic a tak nezbylo než nazout boty a vyrazit pěšky do práce. Cestou jsem přemýšlel o předchozím večeru. Zda bylo moudrý, jít ven s Barčou. Míša mi nechyběla o nic míň. Vlastně jsem se na Ondříčkový rozbrečel. Jít kolem domu, kde jsem bydlel a bulet jak malý dítě byl teda na nic start dne.\
V albertu jsem si pořídil olivový šnek a mrkev k snídani. Nejedl jsem 21 hodin. Ale neměl jsem moc hlad. Spíš jsem cítíl tíži toho, že nemůžu na Míšu přestat myslet. Bylo to strašný. Už bych byl rád, kdyby to skončilo.\
DJ byl v práci. Já se pustil do kreslení konektorů na testery. Oběd jsem si dal ve vegance. Delmart neměl decaf, takže jsem došel dou Mého Šálku. Doubleshot je echt drahej a 300 g jsem tam nechal 345 korun. K decafování používají Ethyl Acetát. Swiss Water mi zatím přišel nejepší. Super Critical Carbon Dioxide nejslabší. Ale to asi bylo tím, že to byla hnusná Lavazza. Kafe bylo ovocný, na 18 kliknutí skoro zbytečně kyselý. 22 kliknutí a 2:30, bylo hořčejší, možná skoro zbytečně. 20 čekalo na středu.\

### 20.3. Nail cartel in Europe

Ráno jsem jel přes Vinohrady. Tunelem jsem to docela valil. Dokonce mě i napdala myšlenka, že kdyby se mi něco stalo s kolem, byl by to docela značný držkopád.
ušla duše\
mámě naproti\
do veganky\
v albertu dortík\
povídat si nad kafem, otisky prstu\

### 21.3. Tea, news and beer

Chtělo to neusnout na vavřínech. Ve finsku jsem běhal dost a kromě lenosti nebyl důvod s tím přestat. Oblékl jsem se, nazul boty a vyrazil. První výběh jsem napálil. Sice mi později strava dala zlatou medaili. Ale v tom momentu jsem to nahoře silně nedával. Po odpočinku jsem dal ještě jeden výstup, ale na víc jsem se necítil.\
Doma jsem do batohu nacpal, kafe pro Sáru s Jardou, Čaje pro Nováčkovic a Rebeku s Ondrou a všem jsem vzal Salmiaki. Doběhl na vlak, který měl jet z třetí koleje, ale jel z první, u ponce si vzal nextbike a sjel k nám.\
Po práci jsem vyrazil pěšky do Ostrovní. Opět kolem Florentina. Zdálo se, že to je má nová pěší trasa.\
V původní čajovně na Václaváku nemělo být jídlo. Protože tam ale poslední objednávky měly v půl osmé, přesunuli jsme do Ostrovní. Tam asi něco bylo, ale stejně jsem se na večeři zastavil v Loving Hutu. I tam jsem byl naposledy s Miškou. Kdybych tam ale přestal chodit, nakonec by se stalo to samý a takhle jsem měl alespoň tu nostalgii za sebou.\
Čajovna byla sympatický. Kamarádi objímající a milí, moje masala dobrý, réby humus z lilku dobrý, Filipův ibiškový čaj ok a Ondry Bai Mu Dan.\
Ale stejně to tam ostatním nebylo dost dobrý. Jsou to hejtři.\
Možná kromě Sabiny, ale ta přijela pozdě a odjela brzo, protože vyzvedávala přítele, který byl nějaký znepokojený.\
Ve velrybě jsem se rozhodl dát si první pivo letos. Měli tam Únětice a chtěl jsem si dát jedno. Bylo to asi překvapivý. Ještě víc překvapivý ale bylo, že Anet si pivo nedala. Očekávali. Snažil jsem se pro ně mít radost. Ale byl jsem takovej vyplej. Jako už dlouho.\

### 22.3. Card from another life

Protože jsem ve čtvrtek vyběhl kopec jen dvakrát, řekl jsem si, že je třeba to ještě trochu pumpnout. Navíc jsem spal na houby kvůli pivům a bylo třeba je vypotit.\
Po druhém výběhu jsem u lethrádku potkal hezkého psa. A za ním šla ještě mnohem hezčí holka v moc hezkých barefootech. Při posledním výběhu jsem já ještě zahlédl. Pokud jí uvidím příště oslovím jí. Teď když jsem to napsal, nemůžu to porušit.\
Do centra jsem sjel vlakem a s dobrou náladou sjel na nextbiku do Karlína. Dokonce jsem dostal bonus za navrácení kola do stanice.\
Bojoval jsem s modulem Výroba, trochu ho ohnul Pythonem a s Vláďou šel na oběd do Indie. Špenát byl excelentní, i když ho zase zdražili.\
Po práci jsem šel plavat. Multisportka ležela ladem už přáliš dlouho. Hodinky sice byly proti, neb má Body Battery byla úplně vyždímaná, ale zvládl jem kilometr ve slušném tempu.\
Stále s dobrým pocitem jsem vykročil přes Vinohrady domů. Když jsem sestupoval po Žitomírské, objevil jsem, že tam máme DMko. Pořídil jsem si tam bio extra panenský olivový olej. Taky jsme se tal členem aktive beauty programu. Protože pouze se registrovat v aplikaci evidentně nestačí. Byly k tomu potřeba dvě prodavačky a bylo to docela vtipný.\
Když jsem přišel domů, koukl jsem do schránky. Měla mi přijít tesco karta. A přišla. Ale nebylo to jediný co jsem ve schránce našel. Byl tam pohled od Mišky ze Zélandu. Psala mi, že to tam je krásné, že výhledy se mění s každou zatáčkou, že se na mě těší a v post scriptu bylo, že tam jednou pojedeme spolu. Úplně mě to sundalo. Vzlykající v slzách jsem došel domů a brečel na podlaze opřený o topení. Chtěl jsem aby věděla, že mi přišel. Porušil jsem mlční, ale napsal jí, že nechci aby mi odpovídala. Že ten pohled je krásný a že za něj děkuju.\
Když jsem se trochu dal dohromady, udělal jsem si k večeři její oblíbené caprese. Nedělal jsem to z žádné nostalgie. Taky mám ten recept rád. Ostatně jsem kvůli němu šel koupit ten oliváč. Pustil jsem si k tomu nový díl Invincible. Byl o vztazích. Někdo tam nahoře má smysl pro ironii. Mark se s Amber asi taky rozjede, protože jim to sice klape, ale situace nepřeje. Svět je napíču i v animácích.

### 23.3. Mild cough

Rozhodl jsem se pro velkou dobrou snídani. Po osmý jsem vyrazil do Lidlu. Začínal být krásný den. V lidlu jsem koupil bio okurku, bio rajčata chleba a vajíčka od slepiček venku. Ty jsem si doma udělal míchaná, k tomu salát a topinku. Sněd jsem to jako glucose goddes. Miška by to milovala. Měl jsem jí plnou hlavu od toho pohledu. Venku bylo krásně. Byl to ideální den na to něco dělat spolu. Byla určitě jen na opačné straně řeky. Trhalo mi to srdce.\
Možná aby mi vesmír pomohl, poslal na Prahu fujavec a déšť.\
koupit lístky\
na kafe do petrohradský\
kašlal jsem\

### 24.3. Black cough

Betaglukany mě zradily. I když možná že ne. Možná, že bych bez nich byl úplně v píči. V populaci prý koloval černý kašel a jestli jsem měl nějakou takovou zradu, zvládal jsem to dost v poho. Vlastně jsem se prostě jen válel v posteli, pil hodně čaje a koukal na třetí Strážce Galaxie. Byla to sračka. Ale já měl čas a vykašlával hleny.\
Kolem mě se hromadil bordel. Měl jsem dát prát oblečení, ale nějak jsem to nezvládl.\
Aspoň že venku chladněji než se za okny zdálo. Sobotní vítr přinesl zimu.\
Murakami do kterého jsem se pustil začínal to vypadat, že je o vztahu, kterej jde do háje a kluk to nevidí. Možná to nebyla dobrá volba. Ale ponořil jsem se do toho a ze sedmi set stránek ukousl asi sto.

### 25.3. Perfect Days

Drak byl pořád rozbitej. Měl jsem v košíku a bike-eshopu naházený věci k jeho opravě, ale bylo by to skoro za pět tisíc. RC520 stála 23499. Víc, než když jsem jí kupoval poprvé i podruhé. Ale byl by to skok o pár úrovní výš. A nejsem tak bohatej abych kupoval levný věci. Ne že by ty náhradní díly byly levný. V košíku byly Conti Grand Prix. To nejlepší co *Bicycle Rolling Resistance* kdy změřili. Váhal jsem co je lepší volba. Nejvíc mě štvalo, že Dekáč by byl schopen dodat mi to kolo za 2 dny, zatímco díly by přišly až za 14 dní. Váhal jsem a jel do práce vlakem.\
Ivan si pamatoval Barči jméno. Vyptával se na ní. Nebylo moc co říct, kromě toho, že jsme měli na odpoledne naplánovaný rande.\
Protože jsem do práce přijel už před osmou, pěší cesta na Krymskou byla zvládnutelná. Věci jsem si nechal v Karlíně, nahodil kabát a vyšel vstříc dokonalým dnům.\
A porazil tramvaje z Masaryčky o pár minut.\
Sešli jsme do kina, Barča pořídila štávu a pivo pro mě a sešli jsme do sálu B. Byli jsme tam jedni z prvních, ale v zrovna v naší řadě už byli lidé. Po chvíli mých řečí prohlásila, že se ostatním kdyžtak řekne, že je v kině se svým retardovaným bratrem. Rozesmálo mě to.\
Film byl super. Hodně Murakamiovský. Extrémně pomalý. Hodně Japonský. Dost smutný. Ale vřelý a se skvělou hudbou.\
Po kinu jsme šli docela bez plánu na Vinohrady. Šel na mě hlad. Nahoře u Bulínů mě napadl Blatouch. A tak jsme si sedli tam. Vzadu v indicky lazené místnosti s rudou tapetou.\
A povídali si. O filmu, o randění, o zpívání. A spíš jsme si ze sebe dělali srandu. Bylo to fajn. Nemyslel jsem na Míšu. Skoro.\
I cestou na metro jsme se smáli. Jestli tomu něco chybělo, tak to byla romance. Ale den zpátky jsem měl černý kašel (fakt jsem doufal že ne). Kdybychom šli na třetí, a já doufal že půjdeme, chtělo to něco romantičtějšího.

### 26.3. Affected

Hodinky mě prudily, že můj spánek stál za starou bačkoru, nejspíš kvůli těm dvěma pivům. Plíce jsem taky ještě pořád citil, ale spíš se to zlepšovalo než horšilo. Vyhrabal jsem se z postele ven, osprchoval se, oblékl, vyrazil na vlak a
očkování\
sluuným karlínem\
nikdo v práci, nikdo na slacku\
očkování mě zmáhalo, kašel taky\
domů trochu dřív\
na nákup na česnečku\
šlofík\
polévka\
2 díly breaking bad\
Deník zase začínal nabírat na zpoždění. Nedalo se ale moc dělat.

### 27.3. Sushi, oreo and meth

o trochu lepší\
venku fakt docela teplo\
vlakem, opravený schod\
na sushi\
programování usínání\
oreo pro charlese\
když vláďa odešel, zjistil jsem že je to k hovnu\
cestou na vlak bylo teplo. A bylo moc hezky. Napsal jsem Mišce, jestli nechce ven. Cítil jsem, že bych to dokázal. Věděl jsem, že jí miluju. Ale přišlo mi, že už jsem naplno akceptoval, že ona to necítí, že to skončila. Cítil jsem, že kamarádskou procházku zvládneme. Ale Miška odepsala až pozdě večer. Že jí to přijde příliš brzy. Že se bojí, že by nás to mohlo vrátit. Že se bojí o nás. Rozesmálo mě to. O oba.. ROzešla se přece, protože to necítila. A teď se bála, že by mohla? Přišlo mi to úplně na hlavu.\
Tak jsme si zas napsali ať se máme hezky a uložili nás k ledu.\
Večer jsem tak strávil ve společnosti Watera Whita.

### 28.3. I'm not ok

Fyzicky, ale hlavně ne psychicky.\
Co jsem chtěl asi jde, ale nedaří se mi to\
Napsat do ST\
Na rekole na mě přišel kašel jak cip. Plival jsem cestou hlen. Šlo ho ven hodně, ale nepřišlo mi, že by se to lepšilo. Doma jsem si dal horkou sprchu a zbytek česnečky. Měl jsem se připravovat na výlet, ale nějak jsem na to neměl. Řekl jsem si, že jestli se budu ráno cítit líp, tak pojedu. Plán byl stejně vyrazit z hlaváku po o. Spousta času na regeneraci.

### 29.3.

vlakem na hlavák\
z jíný koleje než mělo jet\
vlak plný k prasknutí\
někde v uličce\
za okny výlety s miškou\
povídal jsem si s ondrou\
rasistický vtipy v ustí\
autobusem do Chlumce\
pivnice zdar\
byl jsem nějaký uzavřenější a víc poslouchal než mluvil\
Měl jsem pocit, že jít na jarní výlet bylo něco, co jsme měli dělat s Míšou. Kór v kraji, který miluje.\
Po asi hodině jsme se vydali do kopce. Krosna mi přišla těžká. A asi byla. Měl jsem stan a možná bytečně moc krámů. Sára měla asi 3x lehčí batoh než já.\
na vyhlídce o skandinávii\
Na kopec ke studánce, chata s nápisem celní stráž, docela drze kempovat přímo u ní\
ohniště\
Ešus do ohně, dal to v poho\
Stan s výhledem na výhled

### 30.3. Planes are expensive

Východ slunce byl stejně skrytý\
Projít se a číst\
ostatní mě se snídaní předběhli, ovesná kaše\
na vrcholy a výhledy do okolí\
zajímavé stromy\
Divočina to ale nebyla, před námi byla dálnice a hory byly spíš kopce\
blíž německu, něměčtí baťůžkáři, miška pořád v mojí hlavě\
bolest paty\
na oběd k letadlu, bylo drahé\
další pes s batohem\
vyhrála restaurace vedle\
květák\
byl jsem plný\
kempovat už jen kus dál k potoku a maličko do lesa\
stan v lesíku\
nad ohněm diskuse o míše a báře, zvednul jsem na Rébu hlas, protože jsem se nechtěl opakovat.\
urazila se a odešla do stanu. A asi oprávněně\
po chvíli jsem se jí šel omluvit a pak jsme si povídali o tom jak v píči jsem.\
asi po hodině jsme se vrátili k ohni.\
těstoviny s pestem a parmazánem\

### 31.3.

Dva budvary mi přivodili nejen bolehlav ale i rozbily spaní. Otlačené klíční kosti taky nic moc.\
rájcem, železitá voda od lidí\
do pískovcových skal\
pauzičky tu ta tam\
jarda se sárou se hádají\
po hranici\
k lezcům\
usmíření u římské stezky\
do švýcarskéh domu\
tagliatelle s houbami co réba úplně vyhejtovala\
byly v pohodě\
na výhled do česka nebo do německa\
stejě mov vidět nebylo\
čtecí pauza\
po úbočí skály ke studánce\
kempování v lese\
oheň ohraničený dřevem\
lepší spaní

[>> Duben](2024_april.md)
