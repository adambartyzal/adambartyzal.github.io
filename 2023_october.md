## [Říjen](2023.md) 

- [1.10. Na vrchol bez vyvrcholení](#110-na-vrchol-bez-vyvrcholení)
- [2.10. Cooltra](#210-cooltra)
- [3.10. Atypické úterý](#310-atypické-úterý)
- [4.10. Horečka středeční noci](#410-horečka-středeční-noci)
- [5.10. Sbírat šípky říkala](#510-sbírat-šípky-říkala)
- [6.10. Všichni jsou nemocní](#610-všichni-jsou-nemocní)
- [7.10. Pivní pochod](#710-pivní-pochod)
- [8.10. Jedno čisté okno a pár poznámek](#810-jedno-čisté-okno-a-pár-poznámek)
- [9.10. Kuchyňský hack](#910-kuchyňský-hack)
- [10.10. Provolané hodiny](#1010-provolané-hodiny)
- [11.10. Lepší debugging](#1110-lepší-debugging)
- [12.10. Signál](#1210-signál)
- [13.10. I já jsem nemocný](#1310-i-já-jsem-nemocný)
- [14.10. Vyležet to](#1410-vyležet-to)
- [15.10. Pro chleba](#1510-pro-chleba)
- [16.10. Klapky a struny](#1610-klapky-a-struny)
- [17.10. Tuctové úterý](#1710-tuctové-úterý)
- [18.10. Dub nebyl červený](#1810-dub-nebyl-červený)
- [19.10. Dle plánu](#1910-dle-plánu)
- [20.10. Na výhledy eskalátorem](#2010-na-výhledy-eskalátorem)
- [21.10. První rande](#2110-první-rande)
- [22.10. Krásy velkoměsta i maloměsta](#2210-krásy-velkoměsta-i-maloměsta)
- [23.10. Příliš rychle](#2310-příliš-rychle)
- [24.10. Zpátky v práci](#2410-zpátky-v-práci)
- [25.10. Stavění draka](#2510-stavění-draka)
- [26.10. Opět nemocný](#2610-opět-nemocný)
- [27.10. Není to Covid](#2710-není-to-covid)
- [28.10. Vykašlávám hleny](#2810-vykašlávám-hleny)
- [29.10. Avatar](#2910-avatar)
- [30.10. Zpátky do práce](#3010-zpátky-do-práce)
- [31.10. Pro filtr](#3110-pro-filtr)

### 1.10. Na vrchol bez vyvrcholení

V noci mě hned několikrát probudil někdo kdo chrápal. A pokaždé to byl někdo jiný. Prý jsem chrápal také. Vlastně se tomu moc nedivím. Vzbudil jsem se s ucpaným nosem.<br>
Nejspíš to bylo tím, že venku byla fakt kosa. K tomu abych vylezl ze spacáku jsem se musel docela přemlouvat.<br>
Pán, který spal s paní ve společném spacáku byl první kdo se pustil do vaření vody. My jsme byli hned v závěsu. Ovesná kaše a čaj do nás dopravily trochu tepla. Během naší snídaně se ostatní zvedali, loučili se a vyráželi. Blázen už ale přítomen nebyl. Musel vyrazit někdy velmi brzo.

<a href="../images/2023_october/1_1.jpg" target="_blank"><img src="../images/thumbnails/2023_october/1_1.jpg"></a>

Miška vybrala cestu po modré. Prošli jsme tak kolem lidí, co regulérně stanovali u vedlejší chatky. Ale působili v pohodě. Jen tím ohněm podle mě dráždili hada bosou nohou.<br>
Modrá nás vedla z kopce dolů. Byla štěrková a co nevidět jsme došli na rozcestí. Mapa ale tvrdila, že žádné rozcestí tam ještě není. Pokračovali jsme tak dál a došli k čerstvě nařezanému dříví. Jeho vůně byla poměrně intenzivní a Miška přelétala od jednoho kmenu k druhému. Omámení vůní dřeva jsme pokračovali rovně k výhledu do okolí.<br>
Aby to byl správný výhled, vydrápal jsem se na vysoký pařez a Mišku vytáhl k sobě nahoru. Byl to dobrej trik. Museli jsme být úplně u sebe a měli jsme se tam moc hezky. Navíc jsme viděli od Brenné až po já nevím kam.<br>
Ale v mapě jsme objevili, že se musíme vrátit zhruba někam k těžké technice, která měla na svědomí ony pokácené stromy.<br>
Zaujaly mě zvláštní fialové houby. Moc nevím co to bylo za druh, ale vedle nich byly moc hezké muchomůrky, tak jsem jednu vyfotil Ivanovi, který je má rád.

<a href="../images/2023_october/1_2.jpg" target="_blank"><img src="../images/thumbnails/2023_october/1_2.jpg"></a>

Dál jsme pokračovali dolů krajinou co se měnila z lesa na bažinu. Potkali jsme opuštěný seník, ve kterém by se spalo lépe než v útulně, který na spaní úplně smysl nedávala. Máme ho uložený na mapě. Štěrk se změnil v asfalt. Adamovské údolí se to tam jmenovalo a bylo to tam moc pěkný. Jen malý kus jsme museli přejít po větší silnici.<br>
Z té jsme ale sešli do stoupáku ve kterém na nás šel hlad, ale nikde nebylo dobré místo k sezení.<br>
Místo na piknik se ukázalo až nahoře. Na louce s výhledem. Jo jsme trapní, ale výhledy jsou prostě cool. Miška rozložila její karimatku a dali jsme si křupínky, mrkvičky, čokoládu a sušené mango.<br>
A pak jsme se tam váleli. Bylo to moc dobrý místo na válení se. Na šmějdění rukama pod tričkem už to tak dobrý místo nebylo. Přece jen to bylo rozcestí a docela často kolem nás procházeli lidé. Vytvořili jsme ale plán. Jednoho dne se budeme oddávat pozemským radostem v lese.<br>
Bylo třeba se ale zvednout, pokud jsme chtěli stihnout vlak. Pokračovali jsme podél řopíků. Miška mi povídala o Ondrovi a Ivě a než jsme se nadáli, byli jsme u Branné.<br>
Koupil jsem lístky na vlak. Uplatnil 300 drážních bodů, takže nás to stálo místo nekřesťanských osmi stovek asi jen tři sta. Stejně to ale člověku negarantuje žádný komfort. Za obdobnou cenu se dá letět do Londýna. Svět není v pořádku.<br>
V Brenné jsme koukali na dřevěné domky, z nichž jeden pravděpodobně byl *Amazing Place*. Taky jsme viděli kouzelný tiny house a u studánky jsme doplnili vodu. Měli jsme totiž v plánu ještě uvařit polévku.<br>
Do toho jsme se pustili na nádraží. Trochu tam foukalo, ale nějak jsme vyinženýrovali závětří a stihli to před píjezdem vlaku. Témeř. Poslední sousto jsem měl uvnitř.

<a href="../images/2023_october/1_3.jpg" target="_blank"><img src="../images/thumbnails/2023_october/1_3.jpg"></a>

Vlak byl nacpaný k prasknutí. Seděli jsme na zemi, hned za dveřmi, na kterých bylo napsáno, že se za jízdy nezamykají. Vedle nás jel československý vlčák a vypadal, že ho to ve vlaku docela sere. Ale byl krásný.<br>
Vlak do Prahy měl zpoždění, výluka někde před námi. Taky přijel plný. Gumicukem, který jsem našel na zemi v lese jsem přivázal naše krosny k madlu na chodbě a my jsme se opět posadili na zem. O pár zastávek dál ale vystupovaly usměvavé paní a pustili nás do kupé.<br>
Vlak jel až do Vršovic. Miška se se mnou rozloučila na hlaváku. Taky jsem tam zahlédl pána ze skupiny s ohněm. Vlaku to typicky trvalo ještě století, než dojel do Vršovic, ale pořád je skvělý, že člověk nemusí přestupovat.

### 2.10. Cooltra

Ve vývoji jsme se sešli úplně všichni. Částečně to bylo tím, že v úterý měli přijet zástupci Cooltry a tak jsme se na to chtěli připravit. Já jsem opravoval g5 stanici, která po letech nepoužívání byla daleko od fit. Španěláci nás ale potrolili. Přijeli o den dřív.<br>
Byli dva. Camil a Orian. Camil byl výřečnější a vlastně to nebyl Španěl, ale francouz, který ve španělsku bydlí. Vyptával se na stanice. Točil si venku u g5ky viděla a vlastně byl docela v poho. Orian asi řešil víc peníze a tak se bavil převážně s Ludvou. Když mě nepotřebovali, vrátil jsem se k osazování.<br>
Večer jsem chtěl jít plavat, ale objevil jsem, že Ondra mi musí dát další Multisportku, protože záříjová byla jen zkušební. Aspoň jsem tak měl čas nacpat věci do pračky a trochu snížit chaos v bytě.

### 3.10. Atypické úterý

Španělé seděli v kanclu vedle už od rána. Vypadalo to, že jsou to naši noví kolegové. Prostě si tam pracovali a dohadovali se o něčem mezi sebou a vypadlo to, že ke štěstí jim nic nechybí. Napřiklad někdo s kým by se bavili. Například Ludva. Ten se ale objevil až před obědem. Nejspíš tak byli dohodnutí, ale působilo to zvláštně.<br>
Já jsem v mezičase dostavil prototypy FBMC00. 0603 mi daly zabrat a nový driver v QFN pouzdru taky. Ale vypadalo to dobře. Od EBMC byl vidět posun. Těšil jsem se až to bude fungovat.

<a href="../images/2023_october/3_1.jpg" target="_blank"><img src="../images/thumbnails/2023_october/3_1.jpg"></a>

Vláďa byl v práci. To byl v úterý nezvyk. Vlastně všichni byli. Kvůli Španělům. Ale ti se jen občas na něco zeptali a jinak nás moc nepotřebovali.<br>
Po letech jsme vyrazili do Indie v úterý. Měli tam Chana Masalu. Škoda, že to nemají třeba ve středu, kdy tam býváme často.<br>
Odpo se s námi Španělé rozloučili. Vypadali, že se jim naše produkty líbí, ale bylo na nich vidět, že cena se jim nepozdává. I tak nad námi ale prý nezlomili hůl.<br>
Když jsem dojel domů, děsivě se zatáhlo a přišly blesky. Při cestě na nákup jsem si je točil na slowmo.

<p><video loop autoplay muted style="width:100%;max-width:800px"><source src="../images/2023_october/3_2.mov" type="video/mp4"></video></p>

Když už opravdu začalo pršet, přesunul jsem se do krámu a potkal tam DJe. Video blesků ho nadchlo.<br>
Při cestě z obchodu už regulérně chcalo. Schovával jsem se u vstupních dvěří domů a přebíhal, když se mi zdálo že srážky nejsou tak intenzivní. To se mi moc nedařilo a tak jsem se posadil na zápraží domu naproti Mobaitu a zavolal Mišce. Byla nešťastná z Gorana. Jakožto nový kolega neznalý problematiky jí práci spíš přidělával než ubíral.<br>
Doma jsem narazil na Lukáše s Kendym. Druhý den zvučili akci v Kachlíkárně a tak přijeli už večer před.

### 4.10. Horečka středeční noci

Další první středa. Další Aero naslepo.<br>
Oproti poslední návštěvě, kdy jsme byli přítomní pouze já a Rebeka, měl přijít ranec lidí. Ondra pozval Jeňýka. Marťa Vildu a jejího kolegu. A ke mně se konečně mohla přidat Miška, protože nebyla v říši.<br>
Vyzvedla mě po práci u nás. Popsal jsem jí, že mě najde u žlutého kola a opravdu se po páté objevila u nás v Corsu. Prý to tam máme moderní a krásný. To asi máme. Hlavně máme platany. Překvapilo mě, že i prý uvnitř to prý máme hezčí než na Roztylech. Nevím. Náš showroom plný tiskáren a bordelu. Stoly plné věcí na kterých pracujeme. Prostě inženýrský prostor.<br>
Kromě mě byl v práci už jen DJ, takže byl první z mých kolegů, kteří Mišku poznali osobně. Trochu se mě dotklo, že si Miška všimla, že Ivan má nejuklizenější stůl. Jendou za pět let si ho uklidil, protože měl být měsíc pryč a hned další den to mám takhle na talíři. Napsal jsem mu to a hodně ho to pobavilo.<br>
Před filmem jsme se chtěli ještě projít a něco si sníst. Otočili jsme se v Albertu. Vrátili se ještě pro láhev a mrkve a pak vyrazili tunelem nahoru a pak na Vítkov.

<a href="../images/2023_october/4_1.jpg" target="_blank"><img src="../images/thumbnails/2023_october/4_1.jpg"></a>

Na výhledu jsme si dali sváču a jako dezert perník, který Miška upekla. Bylo to výborný. Slunko pomalu zapadalo za petřínem, ale skutečný západ vidět nebyl. Zmizelo někde v mracích.<br>
V Aeru jsme chtěli být kolem sedmé. Z Vítkova je to docela kousek. Miška mi ukazovala, kde všude jsou tam schované houpačky a musím říct, že málo jich není. Dál jsme přešli přes mostek, prošli kolem koupaliště a před kinem narazili na Rébu.<br>
Sotva jsme pořídili lístky, dorazil Ondra. A pak Marťa s Vidlou a kolegou Honzou. A pak Jeňýk. Byl nás kolem stolu docela randál. Řešili jsme, kdo je vlastně ten kdo u stolu spojuje nejvíc lidí a pokud se nemýlím, byl jsem to já. Vlastně mě to nepřekvapovalo. Já jsem s Marťou Aero naslepo začal.<br>
Film byl naštěstí mnohem lepší než minule. [The 'Burbs](https://www.csfd.cz/film/2274-lide-z-predmesti). Trochu absurdní komedie z dob, kdy byl Tom Hanks ještě mladý.<br>
Po filmu jsme už neposedávali. Společně jsme všichni vyrazili na tramvaje.<br>
Já s Miškou a Ondra s Rébou jsme jeli devítkou. Réba během jízda nadšeně založila zmrzlinovou skupinu, která mi přišla naprosto zbytečná, ale třeba jí někdy využijeme.<br>
U Mišky doma jsme si splnili rest z Neděle a vyvrcholení přišlo. Nejedno.

### 5.10. Sbírat šípky říkala

Moje tinder rande, kdy jsem pozval holčinu do Šárky sbírat šípky a ona spadla do potoku mi dodneška přijde komický. Vyprávěl jsem to Mišce, když se rozhodla, že je načase nasbírat šípky taky. Jsou zadarmo a plné vitamínu C. Co víc si přát.<br>
Na mapě *Na Ovoce* jsme našli, že na Kavčích Horách by měly být. Což byl ideál. Na půl cesty mezi Karlínem a Roztyly. Miška na Pražák dorazila dřív než já. Odchytila mě při vystupování z metra a společně jsme vyrazili k televizi.<br>
Televize přinesla vzpomínky na exkurzi s Bernasem. Mluvil jsem o tom, kde jsou jaká studia a podobně. My jsme ale mířili na louku za ní.

<a href="../images/2023_october/5_1.jpg" target="_blank"><img src="../images/thumbnails/2023_october/5_1.jpg"></a>

Šípky tam byly. Na spoustu z těch dobrých jsme ale nedosáhly. Nebo spíš to vypadalo tak, že keřej jsou jimi obsypané, ale když se člověk jal obírání, najednou jich tam bylo málo. Úplný roztleskávačský efekt.<br>
Nechali jsme batohy někde u prvního keře a postupovali dál. A nakonec jsme něco i natrhali. Taky jsme si řekli, že nemá smysl toho tahat randál. Co kdyby nebyly dobré.

<a href="../images/2023_october/5_2.jpg" target="_blank"><img src="../images/thumbnails/2023_october/5_2.jpg"></a>

Nevím kdo s tím začal, ale najednou jsme seděli na zemi a líbali se. A pak jsme byli hodně tělo na tělo. A svět docela zmizel. Vlastně jsem si až za tmy uvědomil, že batohy jsou bůhví kde a že je v klidu mohl někdo odnést. Ale byly tam, kde jsme je nechali.<br>
Můj původní plán byl jít po sbírání šípku do bazénu. Nad bazénem je výhled a tak jsme se odebrali do potemnělých cestiček. Bylo to trochu creepy. Kdybych tam předtím nebyl, asi bych se i bál. Ale věděl jsem kam jdu a Miška mi zřejmě věřila.<br>
A výhled jsme našli. A na něm sezení z palet. A tak jsme tam seděli. A měli se pěkně. Na plavání nezbyl čas.<br>
Nakonec jsme ale místo přenechali jiným a vydali se potemnělou prahou zpátky na pražák, kde Miška sedla na metro a já jsem došel přes Nusle dom.

### 6.10. Všichni jsou nemocní

Když jsem dojel do práci, Vláďa se skoro klepal na židli. Vzduchotechnika se rozhodla nás zmrazit místo zahřát.

<a href="../images/2023_october/6_1.jpg" target="_blank"><img src="../images/thumbnails/2023_october/6_1.jpg"></a>

I přes nastavených 21 nám z fukaru lezlo 16 stupňů. Nakonec jsme objevili, že je to tím, že máme nastavné topení. Kotel asi ještě nebyl zapnutý a někde v suterénu, kde pravděpodobně sídlil musela být zima. Když jsme nastavili chlazení, teplota se zvedla někam k osmnácti stupňům.
Volal jsem tátovi, že přijedu domů, ale ukázalo se, že na něj přišla nějaká chřipka a že už dva dny leží a nechce mě nakazit. Inu zadal jsem do aplikace ČD, že chci stornovat lístek a připravil se na víkend v Praze.<br>
Miška na víkend plánovala návštěvy dvou kamarádů. Oba jí to odřekli. Taky kvůli nemoci. A tak jsme měli čas na sebe. Anet psala, že půjde na pivní pochod. Sára s Jardou zas chtěli na Balkánský festival. Sic jsem abstinoval už skoro dva měsíce, ale pochod do přírody mě lákal víc. A Miška byla pro.<br>
Ondra se taky chtěl přidat. Bylo rozhodnuto, v sobotu se bude pochodovat Údolím Kačáku od hospody k hospodě.

### 7.10. Pivní pochod

sraz u motola<br>
pár lidí jsem neznal<br>
ondra si nevšiml Mišky<br>
filip v japonsku<br>
autobusem do první hospody<br>
chilli pivo<br>
přes les<br>
pečovatel a oftalmoložka<br>
o svatbě<br>
ke golfu<br>
pivo po dlouhý době

<a href="../images/2023_october/7_1.jpg" target="_blank"><img src="../images/thumbnails/2023_october/7_1.jpg"></a>

lesem<br>
do hospody, kde by asi šlo jíst, ale byla tam strašná fronta<br>
podél potoka loděnice<br>
do dědkova mlýna<br>
jsme staří?<br>
brouk a rádoby dřevěná BTS<br>
anet rodičů chata<br>
opuštěná radiostanice<br>


<a href="../images/2023_october/7_2.jpg" target="_blank"><img src="../images/thumbnails/2023_october/7_2.jpg"></a>

<a href="../images/2023_october/7_3.jpg" target="_blank"><img src="../images/thumbnails/2023_october/7_3.jpg"></a>

### 8.10. Jedno čisté okno a pár poznámek

Spali jsme asi do deseti. A z postele se dostali ve dvanáct. Do té doby jsme

<a href="../images/2023_october/8_1.jpg" target="_blank"><img src="../images/thumbnails/2023_october/8_1.jpg"></a>

<a href="../images/2023_october/8_2.jpg" target="_blank"><img src="../images/thumbnails/2023_october/8_2.jpg"></a>


### 9.10. Kuchyňský hack

do bazénu<br>
email štěpánce<br>
trochu zima<br>
vyzkoušet upgrade<br>
nefunguje<br>
loogování<br>
bolest hlavy<br>
prší<br>
napařování v cedníku

<a href="../images/2023_october/9_1.jpg" target="_blank"><img src="../images/thumbnails/2023_october/9_1.jpg"></a>

kendy a lukáš

### 10.10. Provolané hodiny

Pěšky<br>
drahý kafe

<a href="../images/2023_october/10_1.jpg" target="_blank"><img src="../images/thumbnails/2023_october/10_1.jpg"></a>

Monča se vrátila z Finska a Belgie. Ráno jsme si tak povídali o tom, jak se měla, co v Belgii jedla a o mých výletech a zážitcích.
Z Finska přivezla velkou krabici desek. Řekl jsem si, že věnovat se opravám bude lepší v úterý když je vláďa pryč a že sběrnici nechám na středu.
Úplně jsem tomu nedostál. Připravil jsem si ale hezký držák na zámky, který minimalizoval pravděpodobnost nechtěného zkratu na stole.

<a href="../images/2023_october/10_2.jpg" target="_blank"><img src="../images/thumbnails/2023_october/10_2.jpg"></a>

Cestou zpátky jsem si telefonoval s Miškou. Šel jsem pěšky a tak to trvalo docela dlouho. Po 2 hod. nás a odstřihla síť. Nějak jsme neměli dopovídáno a tak jsme telefonovali ještě asi hodinu a půl. Je bezva, že si můžeme takhle povídat. Doufám že nám to vydrží.

<a href="../images/2023_october/10_3.jpg" target="_blank"><img src="../images/thumbnails/2023_october/10_3.jpg"></a>

### 11.10. Lepší debugging

Vousy vlasy už přerostly únosnou mez. Den jsem tady začal tím, že jsem se trochu zkultivoval. Na kole se mi nechtělo, a na bazén asi nebyl po ránu čas.
Taky už začínalo být chladno. Rozhodl jsem se nechat kraťasy doma a vyrazit manšestrákách. Na plavání ráno jsem se necítil.
Výstup na Vinohrady ale člověka zahřeje. Mikinu jsem tak schoval do batohů ještě ve Vršovicích.
Trh na Jiřáku voněl. Dýňový quiche s Kozím sýrem mě málem přemluvil k tomu abych utratil další peníze. Snídal jsem ale doma.
Do karlina jsem tak dorazil před devátou a mohl se pustit do hledání chyby na sběrnici, tentokrát s vláďovou pomocí.
Poradil mi napsat si parser, což jsem udělal. Dost kostrbatě. Ale fungovalo to. A byli jsme díky tomu hned několik chyb. Nejpodstatnější ale byla ta, která mi měla dojít i bez parseru. Menší procesor má menší stránkování. Bootloader tak vždy zapsal 2 kB, a 1 kB smazal. Napřed jsem protáhnul timeout v g5intu, Který vypínal sběrnici, když se data z počítače zbrzdila
. Z toho už se zámek nevzpamatoval. Ve zbytku dne jsem bojoval s dynamickým Bootloaderem a k večeru měl funkční Ale nepříliš hezký kód který byl třeba ještě ohezčit.
Po práci jsem ale z práce neodešel. Chtěl jsem si nakreslit a vytisknout víčko na ešus. To mi zabralo docela dost času, a z Karlína jsem pěšky vyrážel až v půl osmé.
Cestou jsem se opět telefonoval s Miškou. Díky tomu mi to uteklo jak voda. Doma už jsem si jen uvařil polévku a na gauči si četl knížku.

### 12.10. Signál

Do práce pěšky<br>
Večer mělo pršet, ale ráno bylo zlatavě

<a href="../images/2023_october/12_1.jpg" target="_blank"><img src="../images/thumbnails/2023_october/12_1.jpg"></a>

pěšky ke knihovně<br>
akorát tak na čas<br>
všichni ostatní zpoždění<br>
na druhé promítání všichni<br>
akorát adél nás našla až po<br>
na pivo do skauťáku<br>
až nahoru<br>
dvanáctku s tomášem<br>
Miška z říše za námi<br>
na staromáku svetýlka co bez kouře moc nefungovaly<br>
na ovocňák, kde kamery snímaly mobily<br>
na senovážné, kde kapaly kapky<br>
na republikáč, kde vonělo kafe a blikaly kruhy

<a href="../images/2023_october/12_2.jpg" target="_blank"><img src="../images/thumbnails/2023_october/12_2.jpg"></a>

do kasáren, kde do hudby blikaly opakuící se vzorce<br>
ke kostelu co byl napřed opatrný, pak trojrozměrný a pak mu ruplo v bedně<br>
k pojišťovně, kde AI hýbala rybami<br>
karlínem k výstavě co se platila<br>
do parku, kde byly nudý kruhy a ještě nudnější laser

<a href="../images/2023_october/12_3.jpg" target="_blank"><img src="../images/thumbnails/2023_october/12_3.jpg"></a>

a pak na metro co naštěstí neujelo

### 13.10. I já jsem nemocný

zaspal jsem<br>
zázvorvo česnekový smoothie<br>
na kole<br>
opravy

### 14.10. Vyležet to



### 15.10. Pro chleba

miška přijela<br>
s buchtou nahoru<br>
ven do grébovky<br>
na výhled<br>
zbytek sluníčka<br>
studené kamení<br>
pro chleba<br>
na parcelu s pánem co zná lidi<br>
na chai latté a čokoládu do zahradnictví<br>
chleba u antonína<br>
kolem marťi domů

### 16.10. Klapky a struny

zapoměl jsem na ondru<br>
po práci na kole do kytar<br>

### 17.10. Tuctové úterý

### 18.10. Dub nebyl červený

po práci na pivo do mlíkárny<br>
dub nebyl červný<br>
přesun dovnitř<br>
polička<br>
týna o festivalu a válce<br>
třetí pivo mě docela sundalo<br>
na kole dom<br>
balení<br>
na tramvaj<br>
přes palčák až na hřebenku<br>
miška mě vyzvedla<br>

### 19.10. Dle plánu

Terka nás vzbudila sprchováním se. Miška ještě zvládla usnout, ale já už ne. Únava na mě přišla až po zazvonění budíku. Měli jsme hodinu na to se sbalit a vyrazit na autobus.<br>
Protože rudá armáda ještě neustoupila, vstávání nám vlastně šlo docela rychle. Kvůli alkoholu jsem se ale moc nevyspal. Tři piva. To není moc. Ale když přes měsíc nepiješ a k tomu přidáš jen asi 5 a půl hodiny spánku, sečte se to.<br>
Miška není zvyklá snídat tak brzy. Začal jsem tedy sám jablkem. Sbalení jsme před osmou vyrazili na autobus. Jeli jsme do Barcelony. Bylo to trochu neuvěřitelný. Na Strahově jsme přestoupili do 191. Chvíli to vypadalo, že nepojede. A můj krátký lístek jí vlastně nemohl pokrýt. Oproti 119 jede strašnou oklikou.<br>
Mrkli jsme jak dlouho budou trvat kontroly, zastavili se v Bille pro žvýkačky a vydali se do fronty. Cedule říkala, že v ní strávíme 27 minut. Hodně lidí jsme ale předběhli, protože vzadu bývá volněji.<br>
Doplnili jsme vodu, chvilku jsme si hrál s Mišky foťákem, moc jsem nepochopil, proč na manuál stejně čaruje nějaký auto kouzla a pak už začal boarding. Vueling je asi docela fér aerolinka, nastupovali jsme chobotem a seděli vedle sebe i když jsme za to nezaplatili. Prolétli jsme krásně nad Prahou. Viděli jsme oba naše domy a T-Mobile. Pak už nás Airbus vynesl nad mléčné mraky. Ani Alpy, ani Pyreneje jsme neviděli.<br>
Miška mi chvíli spala na rameni, chvíli jsme se líbali, ale většinu času jsme si povídali. Turbulence si Miška užívala, ale mě moc dobře nedělaly. Sára mi psala, že lítat s kocovinou je nejlepší. Nesouhlasím. Až smaženkami jsem to trochu zajedl a spravil se.<br>
Aerobus do centra by nás stál 9€. Vlak měl stát 2€. Akorát měl jet z T2 a my přistáli na T1. Jezdil mezi nimi ale bezplatný autobus. Ten nás dovezl do budovy T2, která měla kouzelně osmdesátkový design. Šli jsme podél cedulí ukazující cestu k vlaku. Upřímně mi to připomínalo Mexiko. Měli jsme trochu srandu z toho, že narozdíl od normálních lidí jdeme někam docela daleko abychom ušetřili pár euro.<br>
Ale rozhodně to stálo za to a to nejen kvůli těm pár euro. Na perónu jsme pořídili jednorázové lístky na vlak a deseti jízdové lístky do Barcelony. Vlak nakonec nestál 2€ ale asi 4€. Pořád byl ale komfortnější a co víc, procházeli skrz něj tři jazzmani a hráli. Taky s námi jeli nějací češi. Jejich jazykový projev nebyl moc valný, ale vlastně jsem si říkal, že je super, že češi všeho druhu vyráží z Česka ven.<br>
Nakonec nás vlak zavezl pod zem a až do úplného centra na Passeo del Grácia. Tam jsme vyšli ven a mě do očí ihned padl městský stanicový bikesharing.

<a href="../images/2023_october/19_1.jpg" target="_blank"><img src="../images/thumbnails/2023_october/19_1.jpg"></a>

Miška vedla. Znala to tam z minula a před minula. Nadchla mě ulice vrácená lidem. Opravili jsme Mišce foťák, jehož hledáček se sekal a skrz malý trojuhleníček zeleně se vydali do Lidlu pro něco k snědku. Housky, guacamole a gaspacho. S nákupem nás Miška navigovala kolem *Palau de la Música Catalana* a kolem hotelu s očima. Dál jsme se toulali malými uličkami až jsme se vynořili u oblouku *Arc de Triomf*. Prošli jsme si instagromovou uličku a šli se najíst do parku. Gaspacho je dobrý. Jsem fanda. I guacamole mi chutnalo. Doufám, že nebylo z avokád dovezených z jižní Ameriky. Ale pravděpodobně bylo.<br>
Podobně jako u nás v parku létají holubi, v Barceloně mají papoušky. Při procházce parkem jsem jich viděli spoustu. Trochu mě pobavilo, že zeleň před *Parlament de Catalunya* byla obehnaná plotem. Postavili si park, ale chodili jim tam lidi. Dál jsme prošli kolem sochy mamuta, viděli lodičky na jezeře co nebyly zadarmo a vyšli na výhled *Neptú*.

<a href="../images/2023_october/19_2.jpg" target="_blank"><img src="../images/thumbnails/2023_october/19_2.jpg"></a>

Potěšilo mě, že v Barceloně jsou skoro všude pítka. Nemuseli jsme se tak tahat s velkým množstvím vody. Došli jsme zpátky k oblouku a až o kousek dál jsme si uvědomili, že jsme minuli knihovnu, kterou chtěla Miška vidět. Říkala, že se tam zastavíme později. Měl jsem pochyby. Zas tak moč času jsme neměli.<br>
Radši jsme bloumali gotickým centrem. Nadchly nás vykopávky původní Barcelony, kterou téměř kompletně zbořili při Španělských válkách.

<a href="../images/2023_october/19_3.jpg" target="_blank"><img src="../images/thumbnails/2023_october/19_3.jpg"></a>

Dál jsme došli ke katedrále od té k tržišti a pak jsme šli do Ale-Hopu. Něčeho jako Flying Tigeru, akorát s logem krávy. Nic jsme naštěstí nekoupili. Kromě zmrzliny cestou na *Plaça de Catalunya*.

<a href="../images/2023_october/19_4.jpg" target="_blank"><img src="../images/thumbnails/2023_october/19_4.jpg"></a>

Po zmrzlině už se začalo stmívat. Po La Ramble jsme došli k univerzitě. Málem jsme šli na výstavu o AI, ale dle prospektů byla plná jen obrázků opic, což nám moc nelákalo. lepší bylo koukat se na skejťáky před galerií a grafiti o AIDS, španělsky SIDA.<br>
Dál jsme potemělými uličkami mířili k obelisku. Museli jsme se ubytovat a taky něco povečeřet. V Le Poblenou, kde jsme měli bydlet byl Lidl. Od obelisku jsme tak jeli autobusem, na který se musí mávat (první nám frnknul) a pak metrem až k nám.<br>
Nakoupili jsme tortillu de patatas se špenátem a zumo de naranja. Pod deštníkem jsme se přesunuli do hostelu Jacobs Inn a hned po checkinu si tortillu ohřáli na pánvi.<br>
Hostel to byl moc fajn. Společné prostory byly čisté, pokoj klidný. Co víc si přát. Měli jsme jednu palandu. Miška spala nahoře a já dole. Poměrně vyřízení jsme si rychle dali sprchu, vyčistili zuby a šli spát.

### 20.10. Na výhledy eskalátorem

Vzbudili jsme se docela brzo. A ve Španělsku vychází slunce pozdě. Navíc jsme potřebovali koupit si něco na snídani. Ideální kombo. Východ měl být v 8:03. Spousta času na to dostat se na pláž. Ostatně byla jen asi 3 bloky od nás.

<a href="../images/2023_october/20_1.jpg" target="_blank"><img src="../images/thumbnails/2023_october/20_1.jpg"></a>

Jenže, přesně tam, kde mělo slunko vycházet bylo zamračeno. I tak to tam ale bylo super. Vlny se rozbíjely o molo, na kterém jsme byli. Měli jsme výhled od Motjuicu, přes Tibidabo až po nějakou [tří komínovou elektrárnu](https://maps.app.goo.gl/8QxeTQ1HzyPTwbLC6) někde na severovýchodě. Na koupání to ale nebylo. I ve svetrech nám bylo chladno.<br>
Navíc jsme chtěli koupit tu snídani. Jenže! Skoro všechno otevíralo až v 9. Jenom jedno Mercado co se na mapě netvářilo jako vietnamec bylo otevřené a v dochozí vzdálenosti.<br>
Vydali jsme se tedy podél pláže až k němu. Potkali lidi běhající, na kole jezdící i lidi na beachvolejbal se připravující. Nejíc nás ale zaujali lidé jógující. Jógovat v altánu s výhledem na moře zní jako něco, co mi v Praze chybí. Moře mi v Praze chybí. Kopce nějaký máme, ale to moře!<br>
Obchod naneštěstí byl Vietnamec. Než jsme k němu ale došli bylo skoro 9. Rozhodli jsme se, že půjdeme do Mercadony kousek od nás.<br>
Le Poblenou (a vlastně většina Barcelony) je čtvercová síť s oktagonovými bloky. To znamená, že každá křižovatka má navíc 4 trojúhlelníky prostoru. Na parkování aut. Na bikesharing. Na sezení před restaurací a celkově na věci, co by v ulici překážely. Všechny ulice mají na obou stranách aleje. Většinou platanů. Byl jsem nadšený. Procházeli jsme kolem vězení, knoflíkárny, školy několika hipster budov a sledovali, jak se Barcelona probouzí.<br>
Ještě než jsme došli k Mercadoně, spatřila Miška [trh](https://maps.app.goo.gl/9rTJAvgrz3hBjNjm9). Trh je na cestách vždycky paráda. Na můj vkus byl trochu sterilní, ale já jsem odchovaný try v Asii. Napřed jsme si to tam prošli a objevili, že vajíčka prodávají na třech místech. U toho, které se nám líbilo nejvíc, jsem na Mišku ušil past. Nechal jsem jí obchod vykomunikovat. A zvládla to na jedničku. Tucet vajíček jsme nakoupili tarjetou.<br>
Ve stejném domě, byl tak onen supermarket do kterého jsme mířili. Akorát v patře. Tam jsme dokoupili chleba, pastel de nata, bílé jogurty, salát, rajčata, sýr intenzity 3 a čaj.<br>
Trh byl asi jen půl bloku vzdálený od našeho hostelu. Když jsme se dali do příprav snídaně. Oslovila nás jedna ze tří holek, o kterých jsem si myslel, že jsou francouzky s tím, že mají jídlo co jim zbývá a protože jedou na kole do hor, nemají ho kam dát a budou rádi, když ho sníme. Jídlo já neodmítám. Optal jsem se, z kama jsou a měl radost, že jsem to uhádl správně.

<a href="../images/2023_october/20_2.jpg" target="_blank"><img src="../images/thumbnails/2023_october/20_2.jpg"></a>

Snídani jsme připravili společně a já byl nadšený. Byl to tedy víc brunch než snídaně, ale to ničemu nevadilo.<br>
Našli jsme si, jak se dostaneme do parku Güell. Napřed metrem a pak autobusem. Druhý zmíněný prostředek byl směšně malý. Stáli jsme vzadu v uličce v objetí abychom se lépe udrželi a koukali jak stoupáme Barcelonou. Taky s námi asi jeli nějací dva češi. Kluk rozhodně řekl *nevím*. Ale většinu cesty mlčeli a na nás nijak nereagovali.<br>
V parku bylo asi trilion lidí. Sice jsme tomu dali šanci, ale vstupný bylo vysoký a já se nechtěl probírat davy. Rozhodli jsme se, že to obejdeme a vylezeme do parku co se nachází severněji.<br>
Došli jsme tam zkratkou po barevných schodech. Potkali další čechy, co se nás vyptávali jak se vracíme domů a fotili jsme si výhled na Sagradu. Dál vedla Miška. Dohodli jsme se, že kopec obejeme a budeme tak mít výhled i na druhou stranu. A to stálo za to. Nejen, že bylo vidět na hory a další část města. Navíc jsme objevili, že jsme v podivně důchodcovské části města, kde jsou vedle schodů eskalátory a výtahy.<br>
Koukali jsme na střechy na kterých lidé měli sezení a u jedné nám přišlo, že tam musí být dobré párty. Až když jsme sešli dolů, objevili jsme, že to je střecha knihovny a že má nahoře kavárnu, ve které jsme si španělsky objednali 2 kávy bez kofeinu.<br>
Miška zatoužila po společné fotce. Bluetooth ve foťáku sice odmítal fungovat, ale stará dobrá časospoušť nás zachránila. Mám radost, že na fotce Mišce hrabu na zadek. Je to autentický.<br>
Po kamenných schodech přes zahradu ideální pro tiny house jsme konečně vyšli k 360° výhledům.

<a href="../images/2023_october/20_3.jpg" target="_blank"><img src="../images/thumbnails/2023_october/20_3.jpg"></a>

Počasí nám přálo. Mám vyfocených hned několik panorámat. I Miška fotila na foťák co to šlo. Čas nás ale tlačil. Po čtvrté nám začínala prohlídka Sagrády a my tam chtěli dojít pěšky. Taky nám začínalo kručet v žaludku. Sestoupili jsme podél plotu parku Güell dolů a kousek za velkými paneláky jsme našli dětské hřiště a na něm ping pongový stůl ideální na piknik.<br>
Byli jsme tam skoro hodinu. Bylo to fajn místo. Na stole se dobře válelo. Akorát se mi začalo chtít čůrat. Skrz čtvercovou síť domů jsme sestoupili až Sagrádě, kde byly fastfoody, ale vyhazovačka mě informovala ať jdu do háje, když jsem nic nekoupil.<br>
Dokud nepřišel čas na vstup, četla Miška informace o Gaudím z internetu. Pak jsme prošli kontrolou u veselého pána, kde jsem vypil všechnu vodu, což bylo zbytečné, protože jim vadily skleněné láhve, ne voda v nich. Miška tak ale přišla o svou hezkou lahvičku, kterou měla celou dobu co jí znám. A pak jsme koukali na stovky soch zvenčí kostela a barvy uvnitř.

<a href="../images/2023_october/20_4.jpg" target="_blank"><img src="../images/thumbnails/2023_october/20_4.jpg"></a>

Při výstupu z kostela jsem našel malý dřevěný křížek. Původně jsem ho chtěl naaranžovat jako opačný kříž, ale pak jsem ho prostě zčořil jako suverén.<br>
Dole v kostele jsme si konečně došli na záchod. Miška koupila záložku Terce. Prošli jsme si výstavu. Podívali se na film. A nakonec jsem se rozhořčil nad faktem, že nikoho nezajímal rotační hyperboloid.<br>
Dál nás čekal Montjuic. Metrem jsme přejeli na Paral·lel. V Lidlu jsme se zastavili pro dvě fokáčy, tortillu na večeři, čokoláda protože jsme začínali být grogy, a kombuchu neb měla hezkou láhev. Po podivně opuštěných schodech jsme vystoupali k hotelu. Na výhledu byl pár co se rozcházel. Zdálo se, že lehnout si by jim už nepomohlo. Prošli jsme zahradou s hracími měchy, co měla být zavřená ale nebyla. Viděli jsme oblast k osahávání a serpentinami jsme vystoupali až k pevnosti na vrcholu.<br>
Naneštěstí byla cerado. Neva. Šli jsme na Mišky oblíbený výhled na přístav a měli se tam hezky.<br>
Akorát nám málem ujel poslední autobus. Utíkali jsme kvůli němu z kopce a protože jsme minuli zastávku tak zas zpátky do kopce. Taky mi přestal fungovat lístek. Docela mě to rozezlilo. Naštěstí na redditu psali, že na větších zastávkách metra mi ho dokáží vyměnit a to se přesně stalo.<br>
V metru jsme potkali dalšího hudebníka. Tentokrát rappera. Jel s námi až do Poblenou.<br>
K večeři jsme si dali tortillu s čočkovým burgerem, který nám nechali francouzky. Nebylo to zlý. Protein navíc. Po ušlých třiceti tisících krocích se to hodilo.

### 21.10. První rande

Nastavil jsem si budík abychom vstali nějak rozumně. Nějak se mi ale podařilo nastavit si ho na všední den a ten v sobotu nebudí. Probudil jsem nás tak hodinu později, než jsme plánovali. Později jsme to označili jako přizpůsobení se Španělskému času. Naštěstí jsme měli všechno co jsme potřebovali na snídani. A k našemu tuctu vajíček jsme měli ještě ohřáté fazole.<br>
Cestou na metro jsme se zastavili ve Fair Trade obchodě s příšernou haloweenskou výzdobou. Překvapivě levně jsme tam nakoupili moc dobré blumy, hrušku a bio čokoládu.

<a href="../images/2023_october/21_1.jpg" target="_blank"><img src="../images/thumbnails/2023_october/21_1.jpg"></a>

Metro L3 nás dovezlo na Paseo de Gracia, kde jsme přesedali na autobus V15. Nový Barcelonský systém autobusů totiž dělí linky na Vertikální, Horizontální a Diagonální v pohledu od moře.<br>
V15 byl moderní elektrobus. Měli jsme jet skoro hodinu a naštěstí jsme si sedli. Konečnou jsme přejeli, protože autobus po ní vesele pokračoval dál. Ale jen o jednu stanici.<br>
Prošli jsme kolem nějaké soukromé školy v honosném stavení a výstup začali v parčíku, kde byly stezky přehrazené zákazy vstupu. Spíš proto, že tam byl bordel, než proto, že by tam někdo něco opravoval. Trochu jsem se tam ztratil ve výhledech. Jak v těch do dáli, tak v těch do Miščina výstřihu.<br>
Dál nás naše kroky vedly podél lanovky. Vybírali jsme stezky menší, protože po těch větších jezdili mountainbikeři. Nějak jsme plánovali dojít k observatoři, ale nakonec jsme jí minuli.

<a href="../images/2023_october/21_2.jpg" target="_blank"><img src="../images/thumbnails/2023_october/21_2.jpg"></a>

Z parkoviště jsme měli výhled na Montserrat. Z opačné strany jsme měli výhled na město a úplně nahoře u kostela jsme obsadili lavičku. Opláchnul jsem ovoce, namasíroval jsem Mišce nohu, do které jí chytala křeč a aby se to nedělo znova, dali jsme si čokoládu.<br>
Od kostela byl výhled od okolí ještě lepší. Akorát tam děcka hrála fotbal. Což bylo vlastně vtipný. Ve Španělsku si děcka můžou kopat do míče přímo v opatství.

<a href="../images/2023_october/21_3.jpg" target="_blank"><img src="../images/thumbnails/2023_october/21_3.jpg"></a>

V krámku pod kostelem jsme si pořídili pohledy. Já tři různé a Miška 4 stejné. Známky tam naneštěstí neprodávali.<br>
Při sestupu dolů jsem navigoval já. V zádech jsme měli obří vysílač a mířili jsme na další výhledy. Na jednom z nich jsme si dali svačinu. Po francouzskách jsem dojídal paštiku a mišce jsem ukrojil srdíčko ze sýru.

<a href="../images/2023_october/21_4.jpg" target="_blank"><img src="../images/thumbnails/2023_october/21_4.jpg"></a>

O kus dál jsme potkali houpačku. Neexistuje případ, kdy Miška uzří houpačku a nejde se houpat. Já jsem si šel prohlédnout blízkou rotundu, ale měla dveře zastavěné cihlami.<br>
Nakonec jsme sestoupili z kopců Tibidaba zpátky do civilizace. Šli jsme podél poměrně velké silnice, na horizontální autobus H4, který nás popovezl k neexistujícímu tunelu. Vystrašili jsme pána s lehátkem a Metrem jsme se přesunuli opět na Paral·lel.<br>
Abychom stihli Motjuic ještě za světla, vyrazili jsme rovnou vzhůru. Bylo divný vidět Tibidabo z opačný strany města. Miška fotila papouška, přeskakovali jsme výkop a pak zamířili k plaveckému bazénu.<br>
Neplavali v něm lidé, ale rackové. Fotili jsme si bazén skrz plot, což podle mě bude vypadat dobře. Nebyli jsme si jistí, jak moc se dá jít dovnitř, ale ukázalo se, že Barcelonští hipsteři nelení a u tribun rozjeli bar. Lidé tam popíjeli drinky a pojídali nachos. Vypadalo to dobře. Miška šla dolů fotit racky a já jsem pořídil dvě sangrie a nachos.<br>
Sotva jsem dostal nachos Miška se vrátila od bazénu a naše první rande mohlo začít. Výhled na celou Barcelonu na které zapadající slunko kreslilo stíny byl neskutečný. Saxofonista, který hrál jazzové fláky jako Caravan a Girl from Ipanema, moc dobře věděl co dělá. Sangria chutnala skvěle a nachos byly taky moc fajn. Seděli jsme tam na tribuně a odškrtávali si v hlavě bodíky, které by se na prvním rande měli stát. Rozesmál jsem jí. Udělala nejapný vtípek. Měli jsme občerstvení. Výhled. Dali jsme si letmou pusu. Sáhl jsem jí na stehno. Dali jsme si pusu, která rozhodně nebyla letmá. Ptali se na otázky co se na první rande nehodí. A měli z toho srandu a zároveň nás to sblížilo ještě víc.

<a href="../images/2023_october/21_5.jpg" target="_blank"><img src="../images/thumbnails/2023_october/21_5.jpg"></a>

Bylo to skvělý rande. Moje nejlepší v životě. A večer ještě neskončil. O kus výš na Motjuicu jsme našli další houpačky. Slunko zapadlo a my spolu na dětském hřišti tančili a nakonec jsme opět prošli i skrz osahávací oblast, byť tam jsme se nezastavili. Jsou lepší místa.<br>
Třeba výhled na přístav, kde jsme byli už podruhé. Koukali jsme tam na autíčka vozící kontejnery. Pokračovali dál podél pevnosti a už za tmy se dotali k hřbitovu, o kterém jsem četl v Pohřebišti zapomenutých knih. Bylo to trochu creepy. Nebyl to hřbitov jaký máme v čechách. Místo toho byl plný hranatých objektů, které na nás koukaly shora z pod noční oblohy.<br>
Vydali jsme se podél hřbitovní zdi, ale vstup jsme nenašli. Jediné místo, které na mapě vypadalo jako průchod, byla zavřená brána. Alespoň tam ale byl výhled na opačnou stranu města a na olympisjký stadion. K tomu jsme vyrazili. Cesta k němu byla narozdíl od trasy, kterou našly mapy.cz osvětlená. I tak to ale bylo bizární místo. Silnice se dvěma chodníky, vedoucí do nikam. Ba ne do nikam. Ale do schůdků, které vedly do nikam.<br>
Do olympijského stadionu se stahovala mračna lidí. Nějaký španělský zpěvák tam měl od devíti koncert. Nás naše kroky vedly k telekomunikační věži a k muzeu.<br>
To do jisté míry připomíná muzeum v Praze. Dokonce i ten Václavák před nám je. Akorát svítící a hrající kašna byla vypnutá. Seděli jsme tak nahoře a cítili, že jsme uťapaní.<br>
Barcelonské eskalátory vedly i k muzeu. Akorát teda opačně. My jsme sešli dolů, nasedli do metra a stejnou cestou jako předešlého dne jsme se nechali převézt zpátky do Le Poblenou na hostel, kde jsme si dali poslední tortillu. Bez čočkového burgeru byla lepší.<br>
Večer jsem ještě Mišku navštívil v její vrchní části palandy. Bylo to moc fajn, ale v noci bychom se tam mačkali a tak jsem se po chvíli mazlení vrátil k sobě dolů.

### 22.10. Krásy velkoměsta i maloměsta

Čekal nás poslední den v Barceloně. Poslední třetina z tuctu vajíček. Akorát pečivo nám došlo. Protože jsem byl sbalený rychleji, vyrazil jsem pro chleba. První pekárna se mi moc nepozdávala, ale ve druhé to vypadalo dobře. S paní jsem vybral chléb s vlašskými ořechy a jako dezert jablečné pečivo zalité medem.<br>
Když jsem se vrátil, Miška už vařila.<br>
U snídaně jsme koupili jízdenky na autobus z Tarragony na letiště. Propočítali jsme, že nám to ušeří čas a vlastně to bylo téměř stejně drahé jako jet vlakem přes Barcelonu.<br>
Plavat jsme ale ještě nestihli. Byl poslední moment na to to provést. Taky ale bylo asi 9 stupňů a moře bylo ledové. Stejně jsem šel. Byla to poslední možnost vykoupat se v moři v roce 2023. V parku u moře stanovali nějací cyklisté. Možná to byli bezdomovci těžko říct. Ale bylo to na stan docela cool místo.<br>
Koupalo se víc lidí. Nejméně 2 další. I tak jsem ve vodě ale vydržel ne víc než pět minut. A když jsem pak přešel ke sprchám, objevil jsem, že nefungují. Trochu jsem při převlékání zastryptízoval kolemjdoucím, ale ledová voda stejně schovala věci k vidění.<br>
Na pláži jsme si našli hezkou mušli. Taky jsme našli pouzdro od airpodů, ale sluchátka v něm chyběla. Náš plán byl jít do altánku, kde lidé jógují a protáhnout se tam.<br>
Miška předcvičovala. Bylo to skvělý. Těšil jsem se, až si zacvičíme znova.<br>
Já jsem chtěl vidět moderní část města. Napřed jsme došli k architektuře co byla vidět z pláže, ale ukázalo se, že je to jen kasino. Zrovna tak jeden ze dvou mrakodrapů k němu patřil. Druhý byl prý office building a paní bachařka nám řekla, že nás tam pustit nemůže.<br>
Procházeli jsme se tedy Le Poblenou, neboli Karlínem, jak jsme jej překřtili. O víkendu byla čtvrť vylidněná.

<a href="../images/2023_october/22_1.jpg" target="_blank"><img src="../images/thumbnails/2023_october/22_1.jpg"></a>

Mírně diagonální ulicí jsme došli k moderním domům. Mišce se líbil jeden skandinávský dřevěný. Od Okurky byl výhled na sagrádu a bylo vidět, že moderní čtvrť je teprve ve výstavbě.<br>
Zbývalo nám ještě pár jízd, takže jsme nasedli na metro a vyrazili ke Gaudího domům. Tedy.. já jsem nasedl na metro. Mišku ode mě oddělily dveře a zůstala na perónu. Přijela za mnou dalším vlakem.<br>
Vylezli jsme na zeleném trojúhelníku, kde už jsme předtím byli a doplnili tak mentální mapu. První Gaudího dům byl čínská restaurace. Druhý byl na Paseo del Gracía a byl úplně přeplněný lidmi a třetí byl jen o blok dál a byla v něm nějaký fancy restaurace, ve které bylo lidí snad ještě víc.

<a href="../images/2023_october/22_2.jpg" target="_blank"><img src="../images/thumbnails/2023_october/22_2.jpg"></a>

Přišel na nás hlad. Nebyli jsme daleko od Adél lilku. Vybrali jsme ale Green & Berry, na které jsme koukali před odletem. Byli tam moc milí, hráli tam CCR a měli jsme extra zdravý oběd a po tom extra sladký dezerty.

<a href="../images/2023_october/22_3.jpg" target="_blank"><img src="../images/thumbnails/2023_october/22_3.jpg"></a>

Po jídle jsme spěšně vyrazili na nespěšný vlak. Lístek nám prodal zamilovaný pán, který posílal srdíčka do whatsappu a ve vlaku jsme seděli se dvěma zmatenými američany, co s sebou měli obří kufry. Během cesty jsme nahrávali zážitky do diktafonu.<br>
Tarragonu jsme poznali podle římských staveb. Vystoupili jsme na nádraží a vydali se do našeho hotelu Pigal. Pobavilo nás, že i do římských památek katalánci nainstalovali eskalátory.<br>
V hotelu nás uvítal mladý klučina Alberto. Daroval nám mapu města a barevnými fixy nám vyznačil, kudy kam v Tarragoně jít. Na pokoji jsme doplnili vodu a vyrazili do uliček starého města.<br>
A potkali zmrzlinu. Ale neměli pistáciovou. Takže jsme po nové Ramble došli k další. Ti už pistácii měli. A dobrý mangový sorbet a dobrou čokoládu. Tu jsme konzumovali s výhledem na moře a amfiteátr.

<a href="../images/2023_october/22_4.jpg" target="_blank"><img src="../images/thumbnails/2023_october/22_4.jpg"></a>

K amfiteátru jsme sestoupili, ale úplně dovnitř se jít nedalo. Staré město bylo moc hezké. V oknech nějakého domu se učil nějaký hudebník a my jsme tančili v podobně kostrbatém rytmu jako on hrál. Alberto nám říkal, že se ve starém městě máme prostě ztratit a to jsme udělali. Chodili jsme po masážním chodníku. Obcházeli katedrálu. Našli prázdné náměstíčko. Seděli na nároží a pak našli velké náměstí plné života.<br>
Tam jsme si řekli, že si dáme offeru 2 skleny vína, olivy a brambůrky. Miška se tam vydala objednat přesně tohle combo a trvalo to asi 20 minut. Na baru se dokázali pohádat, protože servírka na ní byla hnusná, nějaký američan jí tam pomáhal, ale vlastně se servírka rozčílila ještě víc.<br>
Nakonec ale druhá servírka nabídla lepší vína, která nakonec stála 10€ místo 6€. No a pak už to zas byl dobrý večer. Seděli jsme, povídali si. Já jsem objevil, že na náměstí rostou Parkinsonie Pichlavé.<br>
Hodně mě ale pobavil business model tamějšího harmonikáře. Nehrál. Napřed chtěl po lidech peníze a když mu je nedali, začal vydávat disharmonické zvuky. Stejně mu nikdo nic nedal.<br>
Nicméně posezení to bylo moc fajn. Miška později řekla, že to bylo takový docela randíčko. Možná proto se potom večer na pokoji ještě děly věci a spát jsme šli až někdy po jedné.

### 23.10. Příliš rychle

Ani ráno jsme nebyli o moc rozumnější. Nebo spíš já. Probudil jsem se docela brzy a nedařilo se mi usnout. Být spolu tělo na tělo ale bylo skvělý. Začali jsme blbnout a zpětně lituju jen toho prostěradla. Nic na co by v hotelu nebyli zvyklí. Taky jsme si odškrtli další metu. Společnou sprchu. Když mi Miška v Září psala, že se mám po výletě do Slovinska stavit rovnou u ní, že neva že budu špinavej a budu smrdět, protože si dáme sprchu spolu. Moc jsem jí to nevěřil. A přiznala, že by se opravdu ostýchala. Ale krůček po krůčku..<br>
Po neobyčejně dlouhé době strávené ve sprše jsme se zabalili a vyrazili ven. Tentokrát na tržiště. A cestou jsme potkali poštu. Měli jsme v batohu 7 pohledů a ani jednu známku. Pošta nám ale moc nepomohla. Vůbec tam neměli obchůdek. Jen pořadník a spoustu lidí. Miška si tedy vzala lístek a já vyrazil do města, hledat známky jinde. A jak internet radil, v prvním tabáku je měli. Sice jsem si spletl seis a siete, ale nakonec jsme to nějak zvládli. Na lavičce jsme pohledy opatřili známkami a vložili je do schránky před poštou.<br>
Následovala snídaně. Pořád jsme měli sýr intenzity 5. Taky půlku chlebu. Chyběla nám ale zelenina. Na tržišti jsme koupili papriku a dvě jablka. Uprostřed náměstí jsme si sedli na kulatou lavičku a pustili se do toho. Paprika to byla fakt výborná. Ale i po jídle nás ještě honila mlsná. Vrátili jsme se na tržnici, koupili nějaké anýzové sladkosti a u moc příjemné paní koupili dva dekafy. Miška koukala na důchodce u kafostánku a popíjející své dopolední drinky. Říkala, že takhle si to představuje. Venku se mezitím rozpršelo, takže jsme s kávou nechvátali.

<a href="../images/2023_october/23_1.jpg" target="_blank"><img src="../images/thumbnails/2023_october/23_1.jpg"></a>

Nakonec ale zas vykouklo sluníčko. Vydali jsme se na Novou Ramblu a odtud do okolních uliček. Dospěl jsem k názoru, že pokud chceme vidět Pont del Diablo, můžeme tam dojít pěšky a autobusem jet zpátky. Měla to být cesta na hodinku a vypadala docela zajímavě.<br>
A tak jsme šli. Vzhůru z Tarragony ven. Dokonce i výhledy byly. Ale po dešti bylo zamlženo. Mapy nás vedly po žluté, skrz nepříliš uklízený park. Vesničkou kde na nás koukali psi z balkónu. Kolem školy. A pak takovým skoro lesem k dálnici, kterou jsme museli podejít. Zákazem. Proč tam ale zákaz byl nám moc jasné nebylo. Ostatně tam chodili i ostatní lidé a z opačné strany žádný zákaz nebyl.<br>
A to už jsme byli jen pár kroků od našeho cíle. Akvaduktu uprostřed ničeho.

<a href="../images/2023_october/23_2.jpg" target="_blank"><img src="../images/thumbnails/2023_october/23_2.jpg"></a>

Snědli jsme jablka. Přešli most. A potkali Taiwance. Přijeli ve skupině autobusem. Chtěl jsem fotku na pilíři akvaduktu, ale dospěl jsem k názoru, že na lezení nahoru nemám vybavení. Prošli jsme ještě dolů pod ním a pak na autobus. 5ka nejela úplně nejlíp. Museli jsme na konečnou a pak zpátky. Ale vlastně jsme nikam nechvátali. Povídali jsme si o finsku a o kamarádech.<br>
Zpátky v Tarragoně jsme ještě vyrazili k moři. Potkávali jsme pekárny a já jsem zatoužil mít na cestu nějakou bagetu. Řekli jsme si, že před nástupem na autobus něco pořídíme. V mezičase jsme se šli podívat na marinu. Lodě to byly obrovské. Se strašnou spoustou radarů. Chvíli jsme seděli na lavičce a pak jsme se vydali k vodě zchladit si nohy.<br>
Čas ale kvapil. Odnavigoval jsem nás zpět k nádraží. Pekárna, kterou jsem vytipoval byla zavřená. A v další měli bagetu vegetal, ve které byl tuňák. Objednal jsem tak Mišce jednu sin carne. Queso ok. A do letadla jsme koupili bagetu s patatas.<br>
Autobus vyjel ve tři a jel stejným směrem odkud jsme právě přijeli. Dokonce i akvadukt jsme z něj viděli. Ale nelituju ničeho. Byla to bezva procházka. Nahráli jsme si do diktafonu nedělní dění a než jsme se nadáli, byli jsme na terminálu.<br>
Pak už to bylo poměrně rutijní. Sekuritka, čekání na letadlo, zpoždění takže víc čekání na letadlo, nástup chobotem a sezení přes uličku. Letadlo bylo plné čechů a bylo vtipné, že spoustu párů vueling rozesadil stejně jako nás. Dalo se to poznat podle spojených rukou v uličce.

<a href="../images/2023_october/23_3.jpg" target="_blank"><img src="../images/thumbnails/2023_october/23_3.jpg"></a>

Objevili jsme, že k Samsungu opravdu jdou připojit dvoje sluchátka naráz. Budeme tančit, teď už není výmluv.<br>
V Praze jsme netradičně vystoupili na odletech. Nasedli na 119, dojeli na Šárku a nesmyslně dlouho čekali na 191. Nesnáším ten autobus. Naštěstí jsme na Strahově stihli přestup.<br>
U Mišky jsem pozdravil Terku, ale tikala mi jízdenka, takže mě Miška vyprovodila ven, rozloučili jsme se a já pěšky vyrazil na tramvaj. Ta mi frnkla. V Tescu jsem si koupil housku a dojel na Vinohrady desítkou. Na Míráku si vzal rekolo a dojel domů v momentu, kdy tam projížděla ona zpropadená sedmička.

### 24.10. Zpátky v práci

Občas mám pocit, že co jsem začal psát deník, žiju čím dál tím víc a nestíhám ho psát. Je to do jistý míry frustrující, ale zároveň mě baví, když zážitky zaznamenám. tentokrát jsem ale byl mrtě pozadu. Na jednu stranu mě to ohromě těšilo. Žil jsem jak nikdy. Říkal jsem si, že jsem ten nejšťastnější kluk na planetě a opravdu se tak cítil. Ale štvalo mě to. Chtěl jsem mít záznam toho, co mě činilo šťastným. Bylo třeba zpomalit a za jeden den zapsat aspoň dva, spíš tři.<br>

### 25.10. Stavění draka

Ondra svolal drakiádu na čtvrtek. Zkoukl jsem doma, co mám za materiál a dospěl k názoru, že nic kupovat nemusím. Johny nám z minulé drakiády nechal zbytek tyček a na tělo draka jsem se rozhodl použít strečku. Nacpal jsem tyčky do batohu a vyrazil na kole do práce.<br>
Na bulharu jsem potkal Jirku na nextbiku. Na rozdíl ode mě měl zelenou, ale dojel jsem ho u Ponce.<br>
Po práci jsem se dal do stavby draka. Šel jsem na to technicky. Spojky jsem se rozhodl vytisknout z plastu. Nakreslil jsem si je ve FreeCadu a nechal první tiskárnu pracovat.<br>
Vypadalo to, že tam budu dlouho. Zastavil jsem se v Albertu pro něco k jídlu a když jsem dovečeřel, tiskárna měla hotovo.<br>
První spojky byly moc malé. Druhé zas moc volné. Vteřiňák nelepil. Nakonec jsem inženýrsky přešel na izolepu. Tyčky ale byly příliš tenké a celý drak se kroutil.<br>

<a href="../images/2023_october/25_1.jpg" target="_blank"><img src="../images/thumbnails/2023_october/25_1.jpg"></a>

Během stavby mi začalo být horko a zima zároveň. Byl to první indikátor toho, že je něco špatně. Během jízdy na kole k Marťě, která mi měla předat klíče jsem začal kašlat.<br>
Dostal jsem instrukce jak co zalévat, popřál Vildovi s Marťou hezký výlet a šel s sebou mrsknout do postele. V noci to propuklo naplno. Šla na mě chřipka.

### 26.10. Opět nemocný

tramvají do karlína<br>
sbalil jsem elektroniky<br>
mucosolvan a ibáč<br>
mohl jsem jet na jeden lístek<br>
doma pracovat v dece<br>
horšilo se to<br>
nákup zeleniny a ovoce<br>
telefonát s miškou až do večera<br>
minul jsem drakiádu<br>

### 27.10. Není to Covid

V úterý jsem si stěžoval, že na psaní deníku nemám čas. A najednou jsem ho měl fůru. Akorát mě teda občas chytil záchvat kašle. Bolela mě hlava a pokoušela se o mě zimnice. Ale měl jsem měsíční skluz. Do večera jsem chtěl zapsat alespoň Barcelonu. A docela se mi to povedlo.<br>
Ale byl jsem fakt nemocnej. Už jen vaření polévky mě zmohlo na půl dne dopředu. Asi na mě přišel Covid. Fakt mě to štvalo. Chtěl jsem jet domů do Lásenice a tohle bylo podruhé, co mi to nemoc znemožnila.<br>
Miška za mnou přijela po návratu z říše. Jen na pár minut, předtím než pokračovala dál do Třebové k babičce. Oblékl jsem se do teplého, ale stejně jsem se rozklepal zimou. Taky jsem si nasadil roušku abych na ní náhodou nenaprskal. Přijela v zeleném svetru, který jsem ještě neviděl. Hrozně moc jí to slušelo a hrozně moc jsem jí chtěl obejmout a políbit. Ale nechtěl jsem jí nakazit. Asi pět minut jsme venku chodili a pak jsme se rozloučili. Cítil jsem, že na víc moc nemám. Předala mi T-Mobile tašku prý s vitamíny. Zamával jsem jí shora když vyjížděla a podíval jsem se co jsem vlastně dostal.<br>
V tašce bylo koření, test na covid, čaj ze slézu a kodein a hlavně dopis. Při jeho čtení jsem se rozbrečel. Vděčností, že mám tak skvělou a hodnou holku, která na mě myslí. A nejen na mě. Miška je hodná na všechny kolem sebe. Mám ohromný štěstí.

### 28.10. Vykašlávám hleny

Psát si deník je většinou zábava. Ale občas je to i přítěž. Obzvlášť když nestíhám. A za poslední dva měsíce se toho stalo tolik, co bych chtěl mít zaznamenanýho, ale nemůžu říct, že by se mi to dařilo. A to ani přes to, že jsem se celý den válel v posteli.<br>
Ono, nebyl jsem úplně fit. Ale cítil jsem, že jsem se z nejhoršího přehoupl do další fáze. Možná mi k tomu pomohla moje zelňačka. Ne že by se mi povedla. Během vaření jsem si celou dobu říkal, že je něco špatně. Ale až v prvním ochutnání mi došlo, že v polívce nejsou brambory.<br>
Taky se mi stokrát smetana, protože koho by napadlo že smetana K šlehání ní nejde nalít do kyselé polévky. A to jsem jí předtím ohřál, protože studená smetana se zdrcne vždycky.<br>
Ale jíst šla, vitamíny měla, a zakysanku a brambory použiju příště.

### 29.10. Avatar

Miška říká, že nejsme připravení na binge watching. Je to příliš mnoho emocí naráz a kvůli seriálům nám už nezbývá kapacita prožívat emoce v reálném životě. Do jistý míry s ní souhlasím. Nebo.. úplně s ní souhlasím. Stejně to ale dělám. Ne tak moc jako někteří, ale binge watching má v mém životě místo.<br>
Dnešek byl rozhodně ten den. Čtvrtý den v posteli. Už jsem to nezvládal. Vzal jsem si na pomoc s krácením času posledního vládce větru. Ne ten ohavný film od M. Night Shyamalana. Ten původní.  Nejlepší seriál na planetě.
Zvládnul jsem celou první řadu.

### 30.10. Zpátky do práce

Šel jsem do práce. Doma už bych to nedal. Sice jsem ještě trochu kašlal a rozhodně jsem měl rýmu, ale teploty už byli pryč a necítil jsem se téměř vůbec špatně. Pro jistotu jsem si do lékárničky přibalit kdyby se to zhoršilo a musel jsem jet zpátky domů, a místo kola jsem zvolil vlak.
Dokonce jsem si na tu jednu stanici koupil lístek, byť až ve vlaku jsem si uvědomil, že jsem nastoupil do dřívějšího zpožděného spoje a lístek mi neplatí takže těch 14 Kč by mě od pokuty nezachránilo.<br>
V Lidlu u nádraží jsem si koupil pomerančový džus. Vitamín C je třeba. Pěšky vyrazil po highlině a v Karlíně mě to přestalo bavit a zbytek byl na Rekole.
Ukázalo se že s rýmou nejsem jediný. Vláďa zněl taky značně nakřáple.<br>
Během dne jsem svá snažení posledních dvou týdnů nahrála minitotem a objevil že byl buildrootu je chyba. Vláďa necommitnul read-only overlay. Slíbil že to do středy opraví, ale musel tím změnit historii asi 7 verzi zpátky.<br>
Cestou zpátky domů jsem si telefonoval s Miškou. Diskuse začala hravě, ale dostali jsme se do hlubokých témat. Povídali jsme si o dětech, o polyamorii, o adopci.
Telefonovali jsme takhle až někdy do deseti večer a přineslo mi to klid v duši. Myslím že máme šanci.<br>
Sprcha přestala odtékat. Místo zvonu jsem dokázal použít láhev od džusu. A fungovalo to parádně. Velký hrdlo láhve odpovídá odtoku skoro jak kdyby to tak navrhli. Taky jsem trochu očistil sprcháč. Byt už ale začínal žadonit o nějaký generální úklid.

### 31.10. Pro filtr

<a href="../images/2023_october/31_1.jpg" target="_blank"><img src="../images/thumbnails/2023_october/31_1.jpg"></a>
