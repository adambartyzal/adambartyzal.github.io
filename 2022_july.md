## Červenec  <!-- omit in toc --> 
- [1.7. Zase trochu v civilizaci](#17-zase-trochu-v-civilizaci)
- [2.7. Do Stockholmu](#27-do-stockholmu)
- [3.6. Ztratil jsem klíče](#36-ztratil-jsem-klíče)
- [4.6. Déšť](#46-déšť)
- [Kavárna Sága](#kavárna-sága)

### 1.7. Zase trochu v civilizaci

Vstal jsem v sedm. Lidé ve stanech zřejmě spali, takže jsem se snažil nedělat bordel. Sbalil jsem spacák, karimatku a hamak. Posnídal jsem kilomusli a vyrazil do Turku. Asi jen kilometr mi trvalo uvědomit si, že jedu blbě. Ale kilometr po lesní cestě na které jsem přejížděl popadané stromky není málo. Cesta do Turku vede přes Salo. Město o něco menší než Lahti.\
Trochu jsem flákal deník, takže jsem si řekl, že zastavit na kávu, něco dopsat a dobít baterie, není od věci. Vlastně deník píšu dvěma směry. Tak jak čas plyne, přidávám další kapitoly, ale taky jdu proti směru času a zapisuju dny, které pro mě něco znamenaly. A na to je třeba dost času. Zastavil jsem tedy v Espresso House. Mém oblíbeném chainu. Asi je to kopie Starbucks, ale mě přijde sympatičtější.
Psaní mi zabralo, zhruba dvě hodiny. Vypil jsem cappucino a snědl croissant s mozzarelou a rajčaty. Celou dobu jsem měl výhled na kolo zaparkované venku, ale nikdo se k němu ani nepřiblížil. Říkal jsem si, že si na to nesmím zvyknout, protože takhle přijdu o všechny svoje věci. A co do peněžní hodnoty mám s sebou většinu svých věcí:

- kolo 
- tašky
- laptop
- iphone
- čtečku
- hodinky
- sluchátka
- batoh
- hamaku
- karimatku
- spacák 
- a značnou část mého oblečení (což není moc kusů, neb oblečení moc nemám). 

Doma toho kromě kytek, sportovního vybavení, zbytku oblečení, nádobí a krabic věcí, které jsem po stěhování nikdy nevybalil, moc hodnotného nezbylo. Možná opravdu jsem digitální nomád :)\
Když jsem vyrazil krajina kolem mě se nijak moc neměnila. Přemýšlel jsem jak moc si budu pamatovat výjevy z mého okolí. Vždycky říkám že jezdit autem nemá smysl, protože člověk nestihne sledovat věci okolo sebe a chodit nemá smysl taky, protože je to pomalý takže kolo je ideální kompromis. Ale vlastně hodně věcí kolem sebe ignoruju. Respektive vnímám je tak napůl. Taky nemám na trase naplánováno x zastávek, abych to zvládnul co nejvíce. Prostě jedu, užívám si vůni borovic, pohled na krajinu a v hlavě bádám nad svým životem.\
Přemýšlel jsem nad tím zdali takováhle několika tisíci kilometrová cesta je složitá nebo nikoliv. Respektive jestli se na ni člověk nějak musí připravit nebo si prostě řekne že pojede a jede. A vychází mi z toho ta druhá možnost. Jediný o čem to je je prostě rozhodnou se a udělat to. Což mě dovedlo k dalšímu přemýšlení. Asi to tak je ve všech oblastech života. V Murakamiho knížce jsem předešlého dne četl, že lidé kteří jsou v něčem nejlepší nepochybují že by nebyli. Že jsou to ty pochybnosti co člověka brzdí. Ještě komičtější bylo, že Spotify mi vybralo píseň My greatest enemy od Strumbrellas, kde se zpívá:

*Feeling like I can be anything I wanna be*\
*But I know I'll always be my greatest enemy*

Což je to samý v bledě modrým. Inu, musím tahle poznání přetavit v sebevědomějšího Adama, co až příště pozná fajn holku nebude přemýšlet nad tím, co by se mohlo stát špatně, protože taková možnost prostě nebude přicházet v úvahu. Takovýhle a nejen takovýhle úvahy se mi točili v hlavě, během jízdy.\
Pro oběd jsem se zastavil v Lidlu. Koupil jsem si zapečené těstoviny a snědl je na parkovišti. Pak už mě čekalo asi jenom 20 kilometrů A ukázalo se, že po velmi dobrém asfaltu, Takže do Turku jsem dorazil po asi po třetí. Sedl jsem si na náplavku a přemýšlel co dál. Napadlo mě že pokud si chci prohlídnout po městě měl bych někam uložit svoje tašky, aby mi je někdo neukradl. Nádraží nebylo daleko a tak jsem se vydal tam. Úschovnu tam skutků měli ale bylo třeba disponovat třemi eury v mincích. Cashback nevedli A já už sebe neměl ani svůj deseticent pro štěstí. takže jsem se vydal hledat bankomat. \
Turku nevypadá že o tolik menší než helsinky. Zato mi přijde špinavější. Během těch několika hodin a několik bezdomovců, opilců a podivínů, což se mi do té doby vlastně ve finsku ještě nestalo.\
Z bankomatu jsem vybral 20 € protože míň nešlo, Ale nějak jsem z toho města neměl moc dobrý pocit. Ale potřeba ukládat tašky na nádraží abych mohl obejít město nějak opadla. Takže jsem si sedl v parku u řeky a četl knížku. Na protějším břehu tancoval v tílku oblečený baleťák. Při čtení knihy jsem ho po očku sledoval. Vlastně mi můj program přišel lepší, než chození po památkách. Katedrálu jsem měl na protějším břehu, nějaký kostel jsem viděl, náměstí bylo rozkopané a podél řeky pojedu do přístavu.\
To jsem taky někdy po sedmé udělal. Respektive jsem jistou část nábřeží musel jít pěšky, neb se tam konal nějaký stedověký veletrh. Stánek, kde cápek v hábitu předpovídal budoucnost z laptopu mě ale nepřesvědčil o tom, že to je něco pro mě.\
V přístavu jsem si vyfotil pár lodí, objevil odkud asi pojede ta moje a vyrazil na ostrov, kde by zřejmě šlo přespat bez policejního zásahu. Ostrov vypadal pěkně. Dokonce jsem narazil na nějakou soukromou párty a dal se s místními do řeči, ale byli příliš fancy a asi by mě nenechali přespat u nich. Nicméně jsem si řekl, že tam někde to půjde a vrátil se na pevninu do K-Marketu pořídit si něco na cestu trajektem, kde bude všechno určitě napálený.\
Z mostu na ostrov skákali do vody dva kluci v plavkách a vypadalo to jako zábava. Jindy bych se přidal, ale bylo třeba nakoupit zásoby než zavřou, pak najít vhodné místečko na ostrově a postavit si stříšku, protože předpověď ukazovala déšť.

### 2.7. Do Stockholmu

V pět mi zazvonil budík. Nevyspal jsem se vůbec. Ale jakože vůbec. V noci chvíli pršelo, takže stavění stříšky nebylo úplně k ničemu a vlastně fungovala hodně jako větrolam, takže nelituju její stavby, ale sbalit jí byl docela ojeb. Nefungovala ale jako zvukolam, takže nějaké krákorání mořských ptáků mě několikrát probudilo. Asi tak v pět třicet jsem byl s to vyrazit. Všechno mě bolelo a tak jsem se do šlapání fakt musel nutit. Každá buňka v těle volala po spánku v teplé suché posteli, nebo aspoň po teplém kafi. Ale k-market otevíral až v 7 a všechno ostatní až po deváté.\
Takže jsem vyrazil do přístavu na trakejt. Byl jsem tam po šesté a spolu se mnou dvě další auta, ve kterých lidé spali.\
Cedule ukazovali dvě zelené šipky, ale auta se srocovoala pouze v jedné. Přišlo mi to divné, takže jsem se zařadil do té prázdné lajny a vytáhl laptop. Měl jsem zřejmě hodně času na psaní.\
Ve třičtvrtě na sedm jsem prošel bránou a další hodinu čekal, než auta opustí loď a nás pustí dovnitř. Nakonec mi černoch s afrem, který dirigoval tok aut do lodi, prozradil, že cyklisti čekat nemusí.. Co už.\
Nakonec jsem byl jediný kdo jel na kole. Tahle planeta je ztracená. Teda.. ne že bych jí moc pomáhal, když jezdím zkurveně obří lodí, ale můj lístek obsahoval co2 kompenzaci, takže se aspoň trochu zelený nádech tahle cesta má.\
Chvíli po tom co jsme se dostali na konstantní rychlost směr Švédsko mě překvapilo, že kolem nás jsou pořád ostrovy. Vlastně stovky ostrovů. To mě dohnalo ke Googlu, který mi vyjevil, že Finsko má asi 180 tisíc ostrovů a 170 tisíc jezer, Nebo naopak, už nevím, ale od obojeho je to fůra.\
Sedl jsem si ven a točil ujíždějící ostrůvky. Pak jsme se dal do psaní deníku a k tomu si za 3 eura koupil kávu. Ta se dala donekonečna dolévat, což je zřejmě zvyk po celé Skandinávii. V průběhu cesty jsem spořádal všechno co jsem si vzal s sebou a ukradl vidličku. Na to nejsem bůh ví jak hrdý a rád bych řekl, že to bylo omylem, ale dřív než jsem vystoupil, všiml jsem si že je v batohu ale do jidelny jsem se s ní nevrátil.\
Na souostroví v půli cesty se přidal pár cyklistů. Pár doslova. Muž měl kolo na maximum obložené batožinou a ještě měl zapřažený vozík s nějakým lodním vakem. Žena měla dvě ortlieb tašky jako já, akorát černé. Když jsme vyjížděli z trajektu ven, zachránil jsem jim ručník, který jim uletěl. Jeli ale pomalu, takže jsem jim ujel a vyrazil do víru velkoměsta.\
Stockholm ve mě vyvolával stejný pocit jako ty vyspělé civilizace ve star treku nebo stargate. Ta čistá města budoucnosti, kde se lidé povznesli nad strasti každodeního života. Kde jde o to dělat co má člověk rád a oblékat se tak jak chce. Kde peníze nejsou potřeba. Jenže u peněz se Stockholm se sci-fi rozchází. Protože ceny ve Švédsku skoro kopírují ceny u nás. Něco.. povětšinou to co jsem  je o něco dražší než u nás. Třeba vanička rajčat stála 35 a u nás se dá koupit stejná za 25. Ba i měna skoro sedí. Akorát jejich koruna jsou dvě a půl naší koruny. A to bolí. Když 40 za chleba je vlastně kilo a šunka k němu za 35 což to se ke kilu blíží taky. Člověk začne chápat ukrajince co k objedu jedí dva rohlíky s vlašákem. Ono to prostě nejde jinak. Jestli mám v těhle cenách přežít měsíc a nechi propálit zásoby, bude třeba jíst právě jako dělňas z balkánu.\
Ale to město je úchvatný. Cykloinfrastruktura tu finskou strká do kapsy, což je téměř neuvěřitelné. Budovy jsou obrovské, historické i moderní, zdobené i strohé a mezi nimi široké bulváry se zelení, tramvajovými kolejemi a cyklopruhy. 
Na večer jsem se rozhodl brzo najít park či les někde na okraji města a jít spát brzy, neb spánkový deficit už mě dobíhal.\
Dle mapy právě takový lesopark byl asi 9 kilometrů jihovýchodně. Takže jsem se zařadil mezi cyklisty, společně s davem jel mým směrem a prohlížel si okolí.\
Zajímavý mi přišel obrovský "nuselák", ještě větší kulatá budova Avicii Aréna, přezdívaná Globus a dřevěné domy. V podstatě to bypadalo jako menší panelánky, ale buď byly jen pokryté dřevem, nebo byly dřevěné celé.\
Lesopark byl víc les než park, což mě potešilo. Našel jsem správné dva stromy, natáhl si hamaku a skoro hned usnul.

### 3.6. Ztratil jsem klíče

To byla jedna z prvních důležitých věcí, které jsem si ten den uvědomil. Teda abych nepředbíhal. První co jsem si uvědomil, bylo že je mi zima. Ale to bylo někdy ve tři ráno a mikina a tepláky tenhle problém vyřešily. Druhá myšlenka byla "švédští komáři nevydávají zvuky". A to mě hodně potešilo, protože díky tomu jsem se vyspal pořádně. A další věc, která mi přišla do hlavy bylo "Od probuzení do kompletně sbaleného stavu mi to trvá asi 25 minut".\
Po sbalení jsem vyrazil z park do obchodu na snídani. Měl jsem pořád kilomysli a tak jsem si řekl, že banán a jogurt bude stačit. Ale před obchodem jsem si nemohl zamknout kolo, protože klíče nikde nebyly. Všechno jsem vybalil a dvakrát prošel a dospěl k názoru, že jsou prostě v tahu.\
Takže jsem kolo před obchodem jen opřel a šel nakupovat. 44 Kč! A jak dobrá to byla snídaně.\
Plán cesty se tedy napsal sám. Pojedu přesně naopak než včera, řekl jsem si. Třeba klíče najdu.\
V parku kde jsem spal nebyly. Po cestě ke glóbu nebyly. Tam jsem ale chtěl jít a řekl jsem si že 450 korun za vstup obětuju. Pak mě ale napadl lepší plán. Prostě vlezu do nějakého věžáku a vyjedu výtahem nahoru. V Tallinu to přece vyšlo. Ale věžáků Stockholm zas tolik nemá a ty, ke kterým jsem dojel, byly zavřené. Holt neděle..\
Pokračoval jsem tedy cestou městem s tím, že se ještě zastavím v parčíku, kde jsem předešlého dne obědval. Na výhledu nad Fotografiskou, si postarší řidič taxíku v obleku (zdá se mi, že všichni řidiči včetně tramvajáků mají ve Stockholmu oblek) prohlížel Karmínového draka. Byl nadšený z jeho svárů, které nejsou viditelné a byl překvapený, že češi taková kola dělají. Byl přesvědčený, že stará česká kola mají mufny. Což je pravda u favoritu, ale pan Fořt vařit bez viditelných svátů uměl, což byl jeden z důvodů proč jsem se do Karmínového draka zamiloval na první pohled.\
V zátoce se konaly závody plachetnic, to bylo zajímavé pokoukání. A průjezd historickou částí, kolem radnice byl taky velkolepý. Hodně tomu asi napomáhalo slunečné počasí, ale příjemných 22 stupňů.\
Nakonec jsem se dostal do onoho parčíku a klíče tam byly. Záplava endorfinů jak hovado.\
Taky mi během toho obdivování města vyhládlo, a teď jsem mohl zamknout kolo před Lidlem. Lidl byl totiž můj skrytý plán, jak přežít ve Švédsku. Ještě mě napadlo, že musím zajít na oběd do Ikei. Ale napřed ten lidl.\
Nakoupil jsem:

- menší, ale zato fér upečený chleba
- quinoový salát
- plechovku kukuřice
- čtvrt kila vysočiny

za 177 čekých korun, což mi přišlo že je skoro jako doma v době šestnáci procentní inflace. Lidl je prostě všude zárukou kvality. Budu to muset říct Sáře, která kudy chodí, tam ho chválí.\
Oběd jsem si snědl na lavičce uprostřed kruhového parku a snědl jsem zhruba polovinu toho co jsem koupil. Takže se dokážu najíst pod sto korun. Adam student hadr!\
Pak už jsem ale dospěl k názoru, že setrvávat ve Stockholmu nemá moc smysl. Nějakou klikatou cestou, abych ještě něco zahlédl jsem se rozhodl město opustit a vyrazit na severozápad směr Oslo.\
Jel jsem kolem poltu festivalu Lollapalooza, což je zřejmě světová věc. Chvilku jsem za plotem poslouchal něco, co mohla být Aurora, kterou jsem minul v Helsinkách, ale pak jsem dospěl k názoru, že si radši najdu playlist festivalu na Spotify abcch se naladil na Švédskou vlnu a pokračoval v cestě.\
Buď můj orientační smysl utrpěl nějakou nehodu, nebo je Švédsko nelogické. Několikrát jsem sjel z naplánované trasy a musel se vracet. Taky jsem měl pocit, že příroda ve Švédsku není tak hezká jako ve Finsku. Finsko je prostě příroda v tom původním slova smyslu. Kromě spousty steziček relativně bez poskvrny. Švédsko je prostě jen hodně přírodní. Ani ty cyklostezky nejsou tak skvělý. I když ve městě byly zase dál než v Helsinkách. Těžko říct. Hezky ale ve Švédsku je o tom žádná.\
Potkal jsem otáčecí most, kajakomat, louky, lesy, jezera a kdo ví co ještě. Začal mě ale bolet zadek. A vůbec, nějaká únava těla je znát.\
Například třeba kulhám. Toho si všímám už od toho držkopádu na trailu u továtny fazeru, ale přijde mi, že se to horší. Vlastně tak nějak ztrácím schopnost chodit.\
Jezdit mi jde ale pořád stejně a v sedle necítím žádný stres v koleni. Je to trochu záhada. Boty z Lidlu tomu taky moc nepomáhají. V těch totiž nidky moc chodit nešlo. Ale pořád drží, to se jim musí nechat.\
Cestou jsem dumal, jaký je vlastně smysl tohohle výletu. 

> Chci potkávat lidi? 

Vlastně asi moc ne. Couchsurfing či Warmshowers jsem ani neaktivoval, občas se sice dám s lidmi do řeči, ale netlačím to, jako tomu bylo v Asii. Vlastně jsem si vybavil diskusi s Ludovou, kdy jsem říkal.. já jedu pryč od lidí, lidi už mě serou. Což není úplně pravda, protože moji kamarádi mi schází, ale smítko pravdy na tom bude. Takoví poláci, či francouzi mi nechibí vůbec. 

> Chci toho najet co nejvíc?

Taky asi úplně ne. Dal jsem si limit 100 denně a vlastně jsem se k němu ani moc nepřibližuju. Ono upřímně kam chvátat. Když to bude vypadat, že nestíhám, tak asi sednu na vlak a dojedu domů. Levnej asi nebude, ale tohle je dovolená a na tu něco padne.

> Tak o co mi sakra jde?

Mohl bych říct, že jde o dokázání si toho, že něco takovýhleho zvládnu. Což konec konců je většina mých výletů a někdo by mohl namítnout, že balkán už tohle potvrdil. Ale rozdílů je hodně. Jedu na opravdovým kole, takže všechna energie jde ze mně. Jedu sám a mám čas přemýšlet právě nad otázkami tohohle typu. A možná ještě cestou přijdu na něco dalšího.

Někdy před sedmou jsem měl jízdy už plný kecky a tak jsem na mapě našel přístřeší. Hrozilo totiž, že bude pršet. V coopu jsem se zastavil pro džus, malý nealko pivo jako ionťák a tvaroh. Bez bílkovin by se tělo začaro požírat katabolismem a to jsem nechtěl. Radši ať se pěkně opravuje.\
Přístřešek byl vlastně poměrně standadní táborová chatička. A celé tábořiště k němu bylo taky. Než zapadlo slunko, běhali kolem tábořiště bežci a pejskaři venčili psy.\
Tentokrát jsem nezvolil hamaku, ale lehl jsem si v přístřešku na karimatku.

### 4.6. Déšť

Ráno jsem objevil, že narozdíl od finska, ve švédsku jsou borůvky už dozrálé. Takže má snídaně vloček a tvarohu byla vylepšená čersvým ovocem.\
Protože předpověď mi hrozila velkým deštěm kolem poledne, měl jsem v plánu vyrazit brzy. Což se mi ne úplně povedlo, protože jsem se zakecal s Marťou, která byla na Vltavě a telefonovala mi z procházky skrz Rožmberk.\
Moc jsem tomu dešti nevěřil. Byla modrá obloha a moc nefoukalo. Ale po ujetí třiceti kilometrů do města Enkoping se zatáhlo a rozfučelo a tak jsem začal investigovat na yr.no a dospěl k názoru, že dlouhá pauza na kávu a jízda až mraky přejdou je dobrá volba.\
Po chvíli toho co jsem v kavárně seděl, přišla dvojice zřejmě babička - vnučka a musím říct, že jsem to moc nepochopil. Babča vypadal fit a být mi šedesát, jdu já dát svou vizitku. Vnučka ale vážila dobře dvě babčy a měla krátké tričko ze kterého jí vylézal tučný pupek což opravdu nebylo hezké. Objednala si kapučíno se šlehačkou, obložený bagel a dortík. V obličeji bylo vidět, že by opravdu mohla být hezká, ale musela by pro to něco dělat. Vlastně nevím, kde se ve mě bere takový fitness fuhrer, ale nějak mi přijde, že nosit s sebou tolik tuku navíc musí být strašná otrava.
V Enkopingu jsem ještě v Lidlu koupil něco k jídlu, většinu toho snědl a vyrazil na cestu.\
Jel jsem po velké silnici, ale cedule hlásali, že za několik kilometrů je práce na silnici a smí projíždět jen motorky a traktory, takže jsem jí měl víceméně pro sebe. Skutečně jsem po chvíli dojel k chybějícímu mostu, ale obkížďka byla krátká, skrz vesnici. V té se ke mně, tedy ne ke mně, ale víceméně jsme jeli spolu, přidala holčina v bavoráků s nápisem "Sorry I drive so close to you". Auto vydávalo zvuky jako umírající traktor, z okna koukal pes a předjížděli jsme se několik kilometrů. Holčina se na mě občas zazubila, občas hodila pohled jako že jí všechno sere. Bylo to docela zábavný.\
Pak ale přišel protivítr a to mi ubralo energii. Jel jsem tak docela dlouho. Oslo je daleko a Švédsko je sice hezké, ale takové trochu monotónní. Je třeba se aspoň přiblížit té stovce za den.\
Dojel jsem až do vesnice Kolbeck. Tam jsme si koupil tvaroh na večeři a vyhledal, že žádné útulny nejsou poblíž. Zato byla poblíž pozorovatelna ptáků a ze streetview to vypadlo, že by mohla mít stříšku. Déšť se ještě úplně nevzdal a vypadalo to, že v noci se vrátí.\
Cestou do poorovatelny jsem se trochu ztratil. Nějak jsem nepočítal s mimo´úrovňovou křižovatkou, ale potom jsem skrze cestu lemovanou vonícím heřmánkem dorazil do veže. Vlastně to byl docela normální altán. Akorát neměl žádnou ochranu proti větru, takže plán spát v hamace jsem zavrhl a natáhl si karimatku k jendé stěně.\
Asi po hodině čtení jsem usnul.

### Kavárna Sága

Když jsem se probral, byl v poorovatelně starý pán s ultramoderním fotoaparátem a pozoroval ptáky. Pozdravil mě, sbalil foťák a odešel. Vlastně jsem o sledování ptáků chtěl pokecat, ale pán zřejmě ne. Nevím jestli si myslel, že jsem vrah či už prostě dopozoroval. Ale trochu mě to rozesmutnilo.\
Nasnídal jsem se a vyrazil do města Koping na kávu. I přesto, že jsem vlastně spal docela dobře, cítil jsem, že bez kávy to prostě nepůjde.\
