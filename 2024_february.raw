[<< Leden](2024_january.md)

## [Únor](2024.md) <!-- omit in toc -->

### 1.2.

Od mišky pěšky\
deštivo\
do lidlu\
u kasy rozbité sklo\
s krabicí skla až na masaryčku\
salát s řasou\


### 2.2.

![image](2_1.jpg)

### 3.2.

pečení chleba číslo 5\
robin nemocný\
taky příště\
za miškou\
pěšky

![image](3_1.jpg)

### 4.2.

![image](4_1.jpg)

![image](4_2.jpg)

![image](4_3.jpg)


Luděk bartyzal

### 5.2.

90/100 spánek\
hiit běh\
zadělání na chleba\
hnusný hráškový mlíko v mých vločkách\
mezi fízlama na magistrále\
polský jednotky

Glucose Revolution

přišla svářečka

### 6.2. Čtvrté v řadě

Bez snídaně k doktorovi s močí ve skleničce. Jasně že měl dovolenou. Pan doktor Hančík má vždycky dovolenou. Zanadával jsem si, využil jeho zbrusu nový online objednávací systém a zapsal jsem se na sedmou ranní o týden později.\
Do Karlína jsem to vzal přes Bohdalec, Slavii, Želvu a Hartigovu. Aspoň jsem se projel, když nic jinýho.\
V Albertu jsem si pořídil snídani. *Glucose Revolution* říká *veggie first*. Zvolil jsem bio rajčata, olivové šneky a bio camembert ke snídani a salát s tofu k obědu.\
Dorazil jsem polské jednotky, poobědval a vrhnul se na opravy. Kolem čtvrté jsem v podstatě neměl co dělat.\
Odepsal jsem customer service z belenka. Krabice s botami ležela v Karlíně zabalená už od pátku a já neměl zimní boty do finska.\
To jsem se rozhodl vyřešit. Na Poděbradské byl obchod naBOSo. Měli hezké XERO shoes ve slevě. Akorát byly jen ve 40. Dojel jsem tam a objevil, že xera nejsou pro mě. Zato mě ale nedchly Angles Atlas Winter Nut. Byly podobnějším mým Merrellům co do pocitu z boty na noze. Prošel jsem se v nich a cítil, že to je bota kterou si odvezu. Obchodu zrovna moc nefungoval systém, ale milý pán to dokázal nějak vyhackovat.

![image](6_1.jpg)

Nacpal jsem krabici do batohu a vyrazil přes Jarov domů. Praha skutečně postrádá diagonální spojku. Jel jsem cik cak celou cestu.\
Od Sáry jsem vyzvedl Koru a šel jí vyvenčit do Nuslí.

![image](6_2.jpg)

Do uší mi zněl podcast, který Miška vybrala. BWA s Petrem Márou. Bylo to zajímavý, ale šel z toho na mě pocit, že ve svém životě nejsem moc ambiciózní. Nezakládám firmy a tak.\
Napsal jsem to Mišce. Vymlouvala mi to. Ale jednu větu napsala zvláštně. Na:

> Jsi s tím v poho? Nevidíš se v budoucnu s někým, kdo bude zakládat společnosti a žít extravagantní život? Já jsem docela nudnej člověk.

mi odepsala:

> S tímhle jsem v pohodě 🙂

Optal jsem se s čím tedy není. Chvíli mi neodpovídala úplně na přímo, ale pak jsme to otevřeli.

> Co jsem se vrátila, tak to není úplně ono. To cítíme oba a myslím, že nás to oba hlodá.

Nebyla to lehká konverzace. Měl jsem pocit, že jsem na tom zapracoval. Ale asi ne dost. Nebo bylo špatně něco jinýho. Ale pohltil mě strach a pocit, z budoucnosti, která nebude úplně růžová.\
Nemohl jsem usnout. Nemohl jsem spát. Měl jsem pocit, že se mi začíná tříštit svět.

### 7.2.

Ráno jsem byl v tom pořád. Nezabalil jsem vůbec nic, ale aspoň jsem se ostříhal. A upekl chléb číslo 6. Opět splaskl. Ale nějak mě to nezarazilo. Rostl aspoň do stran. Rozhodl jsem se, že chleba číslo sedm bude z\ chlebové mouky. Možná, že ta pšeničná hladká z Lidlu je ten problém.\
Napadlo mě, že Mišce napíšu jak se cítím na papír. To jak jsem si představoval věci po jejím návratu. napsal jsem jí o tom zprávu a souhlasila, že to uděláme oba. Že je to dobrý nápad.\
Do práce jsem to vzal po magistrále. Kluci z Malešic přijeli už v 10 hodin. Servisovali kola, bavili se s námi o planetách a pak vyrazili hromadně do Kanady.\
Před obědem jsem všem nabídl chléb číslo 6. Všem chutnal. Poměry tedy mám dobré. Možná mi pomůže ta mouka.\
návštěva kolbenky

![image](7_1.jpg)

náš nový výhled\

![image](7_2.jpg)

výslechová místnost\


### 8.2.

Sbalit se\
Tramvají do Malešic\
autobus mi ujel\
mírným deštěm až do výroby\
Multimetr\
změřit zdroj\
pěšky na tramvaj\
dobíhat 24 u vozovny\
roztomilý pejsem\
posledních pár minut bez jízdenky\
tunelem dolů\
rovnou do indie\
Domů pěšky, zastávka v albertu, poslech veganského doktora\


### 9.2. Nepřipravení

běhat do grébovky

![image](9_1.jpg)

čtyřikrát\
do práce po magistrále\
mokrá prdel\
na ostráka\
brazil místo decafu\
salát s chlebem\
dokončení upload skritpu\
kreslení fbc testeru\
Vymyslel jsem to já. Napsat si co nás tíží na papír předat si ho a až potom si začít povídat. Ale odkládal jsem to až do poslední možné chvíle. Po práci, před to než jsme se měli s Miškou opravdu vidět. V pět jsem se do toho pustil. Napsal jsem tři stránky, pak je přepsal aby byly čitelnější, ale nebyl jsem s tím spokojený. Přišlo mi, že jí akorát obviňuju. A že brečím, ale nenabízím žádná řešení.\
Hodina ale byla pokročilá. Miška psala, že by se radši sešla venku. Dohodli jsme se na Vyšehradě. Sice jsem do práce přijel na kole, ale na Vyšehrad jsem se rozhodl jet metrem. To ale znamenalo letní kabát a čepici místo helmy. Ahojku jsem ale nenašel. Měla být v batohu, ale nebyla tam. Zima mi byla i v Merrellech. Ale co je zima proti vztahu. Koupil jsem lístek, sedl na metro a snažil se vydýchat fakt, že jsem se cítil extrémně nepřipraveně.\
Dorazil jsem první. Šel jsem čekat na protější peron, protože jsem myslel, že Míša přijede z Roztyl. Metro v 58 ale přijelo bez ní. Ukázalo se, že přijela na opačnou stranu, protože měla HO a na Vyšehrad jela z Anděla.\
Vyšli jsme ven a dali se k Vyšehradu. Kašel Mišku ještě úplně nepřešel. Občas jí to dost chytlo a já měl pocit, že bychom měli spíš do tepla, ale prý už jí přešla teplota a tohle prý bylo skoro nic.\
Podobně jako před vánoci jsme se do toho nevrhli rovnou. Ale šli jsme k tomu příměji. Došli jsme až k lavičce na výhledu na Cukrák a tam se posadili. Miška nic napsat nestihla. Přečetla si mé tři papíry a pak jsme si začali povídat. Řekl jsem jí, že mám pocit, že Zéland mi jí vzal. Že i když je zpátky, tak si nejsme blízko a že i když se jí snažím dát prostor, tak to nepomáhá. Miška mi zas řekla, že jí mrzí, že mi neřekla některé věci dříve. Že čekala až před Vánoce. Že necítí to co ke mně cítila, než odjela. A že neví co s tím. Že má pocit, že věci v našem vztahu dělám víc kvůli sobě než kvůli ní. Já jsem jí řekl, že potřebujeme být víc spolu a i přesto, že mi bylo jasný, že mě chce poslat domů, tak jsem řekl že být spolu bude lepší, než když mě pošle do Vršovic. Že když nebudeme spát vedle sebe, budu se doma užírat a bude to horší.\
A tak jsme pod deštníkem vyrazili z Vyšehradu dolů. Vlastně nebylo tak pozdě jak se zdálo. Za povídání si, jsme sešli na Albertov a rozhodli se, že půjdeme do Neustadtu na něco teplého.\
Na Karláku na nás bafal nějaký kuřák dým, což Mišku (a vlastně i mně) štvalo. Její kašel se v chladném večeru zhoršoval. Báli jsme se, že kavárna bude plná. Ale nebyla. Chai latté pro ní a horký mošt pro mne.\
Povídali jsme si kostrbatě. Jak na prvním rande. Ne na našem skvělém prvním rande. Ale na nějakém nepovedeném prvním rande z Tinderu. Ale párkrát se zasmála. Měl jsem pocit, že by to mohlo být horší. Diskuse se točila převážně kolem glucose goddess a kolem toho, že bychom mohli jít hrát na klavír. Teplý nápoj Mišce trochu pomohl s kašlem.\
K ní jsme jeli autobusem. Vlastně jsem ho dobíhali. U ní už jsme si vlastně jen dali sprchu a šli si lehnout. Chvilku jsme byli pod jednou peřinou a i přes to, že kašlala jsem se rozhodl jí políbit. Dělal jsem si trochu srandu, z toho, že se budu nesnášet až začnu kašlat, ale že mi to za to stojí. Vlastně jsem si nedělal srandu. Přesně to jsem cítil.

### 10.2. Mezi ploty

Miška ale v noci nekašlala. Já jsem se sice asi 5x vzbudil, ale vždycky tiše podřimovala. Až asi do desíti ráno. K snídani jsme si udělali řepovou pomazánku. Chtěl jsem jí udělat sám, protože Miška si chtěla zatelefonovat s Ivou, ale pomohla mi, protože vyznat se u nich v kuchyni jsem stále nezvládal.\
Připravil jsem nám sezení a během telefonátu jsme snídali. Iva byla na několik týdnů v něčem, co zřejmě byly lázně. Snad jí to pomůže. Měl jí navštívit Ondra s Pepou. A s Pepou se člověk vždycky zasměje.\
My jsme vyrazili na výlet. Vybral jsem Drahanské Údolí. Cestu přes Strahov, Dejvice a Přívoz po Babou. Na příjezd posledního autobusu bychom čekali na Kulaťáku příliš dlouho a tak jsme vyrazili na Čínskou. I tam jsme čekali dlouho, protože za ty dvě zastávky nabral autobus zpoždění.\
Řídil ho takový nepříliš milý Ukrajinec. Omylem jsme zmáčkli výstupní tlačítko o zastávku dříve a způsobili fauxpa, protože kvůli nám vystupovali lidé, kterým jsem se omlouval, že vystupovat budeme až u přívozu. Řidič na nás spustil litanii o tom, že zdržujeme. Hlavně že on přijel o 15 minut později. Slušně jsem se omluvil a při výstupu slušně pozdravil. Jedna paní s námi naštěstí soucítila.\
U přívozu jsme se vyfotili a fotku poslali Anet.

![image](10_1.jpg)

Byla to její domovina. Pan převozník měl asi blbý den. Konverzoval s lidmi, ale ze small talků bylo jasný, že by radši byl doma.\
Nás naše kroky vedly ke sluneční soustavě. Přišlo mi, že Slunce by mohlo být klidně dvakrát větší. Takhle je měřítko sice hezky kulaté na miliardakrát menší (myslím). Půlmiliardakrát by taky bylo dobrý měřítko.\
Zastavili jsme se u tabule s informacemi o Nobelově Dynamitce. Na stezce bylo spousta cyklofašistů. Někde za Marsem se naštěstí cesty rozdělovaly a o planetu dál už jsme odbočovali na blátivou stezku na vyhlídku. Při stoupání na Mišku přišel záchvat kašle. Měl jsem o ní obavy, ale prý prostě při pohybu kašle víc, ale je to prý normální. Nahoře jsme ale stejně zastavili. Sedli jsme si na zem, popíjeli mátový čaj a koukali jsme na řeku a na vlaky. Jeden byl fakt extrémně dlouhej.\
Místo údolím jsme pak šli nahoře po louce. Ale i dolů jsme zas sešli. Blátivou cestou pro Koně.\
Diskutovali jsme nad tím, že údolí v čechách vypadají všechna stejně. Miška by v údolí nechtěla bydlet. Chyběly bi jí výhledy.\
Po chvíli jsme došli k Vetrolamu. Jednomu z cílů naší cesty. Trojitým stromořadím uprostřed dvou polí. Bylo to super. Dalo se kličkovat mezi stromy a bylo to na takový nepražský. I Čimice bypadaly nepražsky. Byly úplně vylidněné a všehno vypadalo jako v osmdesátých. Ne v tom dobrým slova smyslu. Domy navíc měly všude mříže a pocit bezpečí nám byl na míle vzdálený. I když vlastně by to nebylo tak těžký vylepšit. Miška navrhovala prořezat klestí a udělat dřevěné sezení u rybníka.\
Nakonec jsme došli do Psychiatrické nemocnice. Naposledy jsem tam byl na festivalu Mezi Ploty.\
Prováděl jsem Mišku areálem, ale byl větší než jsem si pamatoval a budovu, ve které je divadlo, jsme našli asi až na popáté. Byla v něm ale hezká kavárna. Dali jsme si tam 2 brokolicové krémy, decaf flatwhite a mošt. Polívka byla moc dobrá a paní co nás obsluhovala trochu uťáplá, ale moc milá. Myslím, že prošla léčením a integrovala se zpátky do společnosti. Divný slovní obrat. Přišla mi milejší než většina společnosti.\
Na cestě z areálu ven jsme ale narazili na zavřený plot. Museli jsme se vrátit k hlavní bráně. Došli jsme k OC Odra, kde milý pán prodává kebaby a nasedli na autobus. Nakoupil jsem jen třiceti minutový lístek, ale díky Miščině umění hledat správné spoje jsme s přestupem na Kobylisech dojeli na Staroměstskou včas a došli do knihovny. Piáno bylo naneštěstí obsazené. Dixit byl pro tři. Scrabble nudný a tak mě Miška šla učit krycí jména. Měli Česko Ukrajinskou verzi určenou pro integraci uprchlíků. Vlastně to byl geniální nápad. Mišce ale chyběly obrázky, které ve standardní verzi jsou.\
Hádat mi šlo. Vymýšlet spojtosti vůbec. Úplně jsem selhal. A to mě bavilo.\
Pán se od piána nezvedl až do zavíračky a poslední partii jsme dohráli po vyhlašování toho, že bychom měli opustit knihovnu.\
A tak jsme šli do CAMPu. Měli tam novou výstavu. Film *A Lot With Little* o chytré architektuře za málo peněz různě po světě. Miška si dala Chai Latté. Já Perník a k tomu dostal makovec zdarma a po chvíli hraní si s legem jsme se přesunuli před 3 projekční plochy. Chvíli jsme seděli na fatboyi, ale vyvýšený gauč přímo uprostřed se uvolnil a my se přesunuli na něj.\

![image](10_2.jpg)

Film to byl moc zajímavý. A dost ho bylo v místech, kde už jsem byl. V Barceloně jsme dokonce byli spolu. Nejvíc mě zaujala stavba ve tvaru termitiště. Blbý bylo, že o tom vlastně vůbec nemluvili. Dvě stavby byly v Peru. Asi chci do Peru.\
Z CAMPu jsme šli k Mišce pěšky. večer po sprše jsme leželi u ní pod peřinou.

### 11.2. 20 posledních chvil

Ráno byla Miška opět netýkavá. Leželi jsme sice spolu pod peřinou propletení, sdíleli teplo a na venek to mohlo vypadat, že se máme líp. Ale něco nefungovalo.\
Když jsme vstali, za okny bylo hnusně. Neměli jsme konkrétní plán co s načatým dnem, jasné ale bylo, že je třeba se najíst. Nakrájel jsem chleba a jablko. Miška namazala zbytek pomazánky, uvařili jsme čaj a šli si se nasnídat do pokoje.

![image](11_1.jpg)

Po jídle jsme se pustili do deskovek. Co jinýho když venku prší.\
První přišlo na řadu Santorini. Nikdy jsem tu hru nehrál, ale vlastně to nebyla moc složitá. Porazil jsem Mišku v obou prvních hrách podle standardních pravidel a potom i v rozšířené verzi.\
Pak jsme přešli na šachy. Vyhrál jsem za černé. A pak dvakrát za bílé. Každá další hra ale byla zapeklitější než předchozí. Mišku to bavilo. A mě taky. Pořád jsem v šachu lepší, ale už zdaleka ne o tolik.\
Pokračovat dál by ale pro daný den už bylo týrání. Šachy jsme uklidili a na Mišku přišel záchvat kašle. Řekl jsem jí, že není čas na hrdinství. Že by bylo lepší, kdyby se šla ohřát do sprchy, lehla si a nechala mě připravit vedle česnečku, která by jí s tím kašlem pomohla. Že mít v sobě nemoc dýl jak týden je složený úročení. Že to není dobrý. Snažil jsem se na tom trvat, ale Míše se to nezdálo.\
Už ani nevím jak, ale seděli jsme spolu v objetí a bylo vidět, že to přišlo. Zeptala se mě, jestli vím proč u mě sedí, byť možná ne přesně takhle. Pamatuju si spíš svojí odpověď. *Ty to necítíš viď?*\
Prý v ní umím číst jako v knize. Nevím. Přišlo mi ale, že nemá smysl chodit kolem horký kaše. Zeptal jsem se, jestli se se mnou rozejde ona, nebo to mám udělat já.\
A tím to začalo. Několik hodin, kdy jsme brečeli, byli v objetí, povídali si otevřeněji než za strašně dlouhou dobu, protože vlastně už nehrozilo, že se rozejdeme. Bylo to stejně strašlivý, jako osvobozující. Řekli jsme si toho spoustu. To, že jsem jí chtěl říct, že jí miluju a napsal jsem to do dopisu, který jsem jí nemohl dát, protože by to bylo moc na sílu. To, že strach z toho, že se rozejdeme, mě držel paralyzovaného. To, že nezvládnu, když mě opustí a že mě to zničí. To, že je nejlepší holka na planetě. To, že miluju, že o věcech důkladně přemýšlí. To, že za lidi, který má ráda by se šla bít. To, že je krásná. To, že to tak opravdu myslím, i když ona si myslí že ne. A to, že pokud se rozcházíme, měli bychom vědět proč.\
Protože já jsem to nevěděl. A nevěděla to ani Miška. Byla pro mě ta nejlepší osoba v celým vesmíru. Rozuměla mi jako nikdo předtím. A i přes to, že posledních 14 dní nebo kolik to bylo fakt divný. Měla pocit, že já jí taky rozumím jako nikdo jiný přede mnou. Že toho máme hrozně moc společného. Že naše fyzický spojení je úžasný. Ale že cítí nekompatibilitu, kterou nedokáže popsat. A tak jsme seděli v objetí. Střídavě se brečeli a smáli věcem co nám přišly na mysl a nebyli schopní se opustit. Věděl jsem, že díky ní jsem lepší člověk a ona díky mě zvídavější a víc štastná se sebou. Dostali jsme se k tomu, jak jsme začali. Že spolu vlastně chodíme od doby, co jsme se potkali v Grébovce. Že od tý doby jsem se těšil na to až jí uvidím příště. Pokaždý. Víc a víc. A že jsem se bál jí to říct. Protože jsem srab. Bál jsem se jí to říct na svatbě, po lekci salsy, v Jizerkách a bůh ví kolikrát ještě. A pak jsem se bál jí dát pusu. Miška mi ale říkala, že bych se neměl bát. Že když chci někoho obejmout, tak to mám udělat. A že když chci někoho políbit tak to taky mám udělat.\
Já jsem jí chtěl políbit celou dobu, co jsme tam seděli v objetí a brečeli. Řekl jsem jí to. Ona mě, že ona taky a začali jsme se líbat, jako za celou dobu co byla zpátky ne. Opravdově. Letmo i pořádně. Plní emocí. Vědě, že je to naposled.\
Byli jsme tam spolu. Konečně spolu a blízko. Já nebyl schopný odejít a Miška si nebyla jistá, zda mě pustí. Ale rozešli jsme se. Bylo to třeba. A tak jsem přišel s počítáním. Naší věcí na vylezení z postele. Dohodli jsme se na dvaceti. A na tom, že Miška začne, protože kdo začne. Ten taky skončí.\
A tak jsme počítali. Jako vždycky pomaleji a pomaleji. A byli jsme si blíž a blíž. Trhalo mi to srdce. Brečel jsem. Zesílil jsem naše objetí. Dával a přijímal polibky, které mi chyběly tak dlouho.\
Ale přišla nula. A bylo třeba být silný. Oblékl jsem se, nandal batoh a téměř mlčky jsme spolu vyrazili dolů k zamčené brance.\
Ruku v ruce jsme sestupovali ze schodů. Klepal jsem se, ale snažil jsem se být silný. Ohlédl jsem se zpátky. Vnitřek jejího zámku jsem zřejmě viděl naposledy.\
Došli jsme ven. Trochu pršelo. Byla zima. Necítíl jsem to.\
V odemčené brance jsme se naposledy objali. Pořádně silně.\
Olízl jsem jí nos. Ona mě taky.\
Trochu hystericky jsme se zasmáli a rozloučili.\
A pak jsem se otočil a vyrazil pryč.\
Rozbrečel se tak strašně jak zatím ještě nikdy.\
Nechtěl jsem se otáčet, ale podíval jsem se.\
Stála v brance a hleděla na mě.\
Neměl jsem na to. Šel jsem dál.\
Dolů za obzor.\
V slzách.\
Deštěm.

![image](11_2.jpg)

Pomalu, zmítaje se v záchvatu breku jsem pomalu a roboticky mířil na tramvaj. V tescu jsem si koupil bagetu abych se nějak zaměstnal. Reálně jsem ale neměl hlad. Jen jsem věděl, že potřebuju jíst. Za poslední tři dny jsem toho moc nesnědl.\
V sedmičce jela paní s roztomilým pejskem Zarou. Drbal jsem jí a paní koukala do mobilu a koukala na Fjael Raven krosny. Řekl jsem jí, že znám někoho, kdo má Kajku a vychvaluje si jí a proč. Asi bych na ní kdysi nepromluvil, ale najednou mi to přišlo správný. Trochu jako odkaz nás dvou. Miška je vlivník a já si povídám s lidmi.\
Tři minuty před zavíračkou jsem došel do Lidlu. Koupil jsem si věci na tortily. Přemýšlel jsem, že půjdu za Sárou. Nechtěl jsem být doma sám a kamarád by mi pomohl, ale neodpověděla mi na zprávu a já to neeskaloval.\
Doma jsem si udělal tortilu, dal si jedno sousto a rozbrečel se tak, že jsem nebyl schopný jíst.\
Dal jsem jídlo do lednice a rozhodl se vyřešit svou současnou situaci tak jak to v posledních dvou letech dělám. Začal jsem psát.

### 12.2. S občasným záchvatem slz

Moc jsem nespal. Taky abych spal. Miška mě opustila. Rok života proletěl komínem. To byla blbost. Byl to boží rok. Společně s 2018 asi nejlepší mýho života.\
*Jenže co teď?*\
Brečet a koukat do stropu?\
*To je k hovnu.*\
Šel jsem běhat. 3 výběhy na Grébovku.\
Neošlo mi, že poběžím kolem lavičky, kde jsme se potkali. Nedošlo mi, že poběžím přes výhled, kde jsme spolu několikrát seděli a koukali na Prahu. Třeba před nejlepším víkendem loňska.\
Na obou těch místech jsem dostal mírný záchvat. Prostě mi došel dech a nebylo to během. Bylo to brekem, co se dral na povrch.\
V dalších okruzích to bylo lepší. Týrat se umím, to je pravda.\
Po běhu jsem přepnul na autopilota. Sprcha, snídaně, cesta do práce. Nic z toho si pořádně nepamatuju. Vím jen, že Draka jsem nechal v Karlíně a tak jsem jel vlakem a na rekole.\
V práci mě překvapila moje váha. Měl jsem jen 62 kilo. Co si z toho odnést? Nevím. Bylo mi to jedno. Skoro všechno co se dělo mi bylo jedno.\
Kreslil jsem si fbc tester a testoval desky z Krakowa.\
Ivanovi a Jiřímu jsem pověděl co se stalo. Vyjádřili mi svou soustrast. A Ivan mi nabídl čokoládu. Ivan je kámoš.\
Před pátou se rozechcalo. Zrovna když jsem potřeboval vyjet, protože moje nová Revolutka byla v nějaký výdejně SPZ a DPD hrozilo, že mi jí pošlou zpátky.\
Na windy jsem ale našel bezdešťové okno a vyrazil.\
Bláto se ale dostalo do drivetrainu. Stejně to budu muset všechno vyměnit. Talíře, kazetu i řetěz. Všechno to už má svý dny za sebou.\
Doma jsem kartu aktivoval, snědl mexické fazole s tortilou a šel cvičit jógu, když jsem kvůli tý kartě nestihl jít plavat.\
Večer na mě přišel nový pocit. Mišku nepotřebuju. Obrat o 180˚. Napsala mi Anet. Řekl jsem jí co se stalo a chvíli jsme si psali. Bylo jí to líto. Komu ne. Mě v tom momentu. Ale věděl jsem, že se to zas změní. Bylo na čase jít spát. Vstávat jsem měl brzo a 8 hodin do budíku už nezbývalo.

### 13.2. Bojovat

Další týden, další cesta k doktorovi. Tentokrát se vydařilo. Stejně mě ale doktor nasral. Byl jsem objednaný na 7:00. Přišel v 7:10 a vzal dva lidi přede mnou.\
Navíc mi odmítl nechat změřit minerály a vitamíny. Moč a krevní obraz prý stačí. Kdyby s nimi bylo něco špatně, tak by dávalo smysl testovat něco více.\
Cesta do Karlína byl frčák. Jel jsem prostředkem kolony a předjel snad 200 aut.\
V Albertu jsem potkal petra, koupil bezva bramborový chléb, bio jogut, zeleninu a tofu. Snídaně i oběd tak byly vyřešené.\
V práci jsem se věnoval opravě Krakowských elektronik a psal si s Evou o rozchodu s Miškou.\
Dal jsem si dvě kafe. A protože decaf jsem pořád neměl, cítil jsem ten nájezd hodně. Možná to taky ale byl adrenalin. Rozhodl jsem se, že lístky do Merseburgu koupím. Možná to byla blbost. Možná jsem byl v prvním stádiu rozchodu. *Popírání*. Jenže Eva psala, že na začátku taky měli krizi. Anet taky řekla, že to nevidí tak černě a já si řekl, že stojí za to bojovat. Přinejhorším prohodím litr oknem a zůstanu venku v Mersburgu. Nebo v Halle, nebo s Drážďanech. Němci jsou hovada a stávkujou.\
Taky mě napadlo, že Mišce půjčím piánko, aby mohla trénovat, zatím co budu pryč. Bylo to dětinský a absurdní. Ale to naše schůzka v Neustadtu taky. Bylo to jako já. Evě to přišlo romantický.\
Piánko ale nevlastním. Vlastní ho Robin. Rozhodl jsem se impromtu vyrazit do Hory, půjčit si ho a vidět rodinu ještě před odjezdem do Finska.\
V pět jsem tak na kole vystřelil na hlavák. Vlak do hory byl tragickej. 156 za soupravu, kde nebyly háky na kola, wifi ani zásuvky. Za císaře pána jezdily takhle kvalitní vlaky. Ale byl rok 2024. Velký špatný.

[>> Březen](2024_march.md)

### 14.2. Něco romantickýho

