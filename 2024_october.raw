[<< Září](2024_september.md)

- [1.10. Jiný člověk](#110-jiný-člověk)
- [2.10. Chyba v plánování](#210-chyba-v-plánování)
- [3.10. Badminton tradicí?](#310-badminton-tradicí)
- [4.10. Pochyby.](#410-pochyby)
- [5.10. Jen tak se flákat](#510-jen-tak-se-flákat)
- [6.10. Na plno prožitá neděle](#610-na-plno-prožitá-neděle)
- [8.10. Bez oleje](#810-bez-oleje)
- [9.10.](#910)
- [10.10. Bazén posunutý kvůli strýci](#1010-bazén-posunutý-kvůli-strýci)
- [11.10.](#1110)
- [12.10. My ty knedlíčky nezvládneme](#1210-my-ty-knedlíčky-nezvládneme)
- [13.10.](#1310)
- [14.10.](#1410)
- [15.10. Po roce nemocný.](#1510-po-roce-nemocný)
- [16.10. Vyřešit rest](#1610-vyřešit-rest)
- [17.10. Malé strasti](#1710-malé-strasti)
- [18.10. Rodiny a Irové](#1810-rodiny-a-irové)
- [19.10. Pochod ze zemědělky](#1910-pochod-ze-zemědělky)
- [20.10. Postel je jen na spaní](#2010-postel-je-jen-na-spaní)
- [21.10. Na kole](#2110-na-kole)
- [23.10. Nejhorší chleba na planetě](#2310-nejhorší-chleba-na-planetě)

### 1.10. Jiný člověk

Další den jízdy tramvají, další známá tvář. Tomáš Suchomel mi mával. Tentokrát ale jen z protější koleje. Slides Live je holt ve Vrškách, ne v centru kam jsem mířil. A tak jsem si cestou aspoň psal deník. Metro je k tomu téměř ideální. Ještě čtení zařadím.\
Error handling v typu B byl jednodušší než v typu A. Stejně mi to ale zabralo celý den.\
U oběda jsem si povídal s Mončou a s kluky. Tomáš prý v Kuopiu málem utržil několik vážných zranění. Kvůli Abuovi. Abu je lempl. Toho jsem si všiml i já, když jsem tam byl na skok s Ivanem.\
Dostal jsem se na ČSFD projekcí. Víc než na film jsem chtěl do toho konkrétního kina. Zjistit jestli stojí za návštěvu. Komorní kino Evald mi totiž stále utíkalo. Stejně jako MAT. Ve čtyři jsem tak vyrazil na metro a sjel na Jungmaňák.\
Ten film mě nadchnul. Kino bylo fajn. Roztomile malý. Ale ten film. A Different Man. Člověk netušil co se v další scéně stane. Točený to bylo na analog a kudla byla taky působivá. Občas drásavá, občas hravá. Fakt bomba.\
Z kina se mnou vyšla taková drobná pani! Tancovala si skrze dav a na zastávce tramvaje chodila po špičkách po obrubníku. Několikrát jsme se na sebe usmáli jakoby nikdo další v Praze nebyl. Jela se mnou i 22km, ale na Míráku odtočila z tramvaje ven. Byla to zvláštně surreálná epizoda.\
Vyprávěl jsem to Veru telefonem předtím, než na mě nasypala události jejího dne. Ředitelka vyhodila Češtináře a zbývající kantoři si rozebrali jeho agendu. Veru bude učit češtinu a ZSV.\
Brala to zodpovědně. Skoro až moc. Ale to že to dělá hlavou i srdcem se mi líbí. Snad ji to nějak nesemele.

### 2.10. Chyba v plánování

Při cestě metrem do práce mi napsala Reba zda se uvidíme v kině. Potvrdil jsem to a napsal, že přijdu s Verunkou. Slíbil jsem, že vyzvednu lístky, protože oni s Ondrou měli jógu do osmi. Těšil jsem se. Byl to vlastně velkej krok. Představit svojí novou holku kamarádům.\
Misku jsem jim představil dřív, než jsme si potvrdili, že spolu chodíme. Tehdá jsem chtěl vědět co si o ní myslí. Tentokrát mi to bylo docela jedno. Teda.. mrzelo by mě, kdyby si nesedli. Ale to že jsem se s Veru cítil já dobře pro mě bylo důležitější.\
Jenže ouha. Kino nebylo. Kvůli festivalu Tady Vary přesunuli Naslepo na úterý a to jsme prosrali. Marta to věděla, ale v úterý neměla čas, tak to pustila z hlavy.\
Very toho měla v práci nad hlavu a navíc na ní přišla perioda. Do jisté míry jí fakt, že kino nebude asi přišlo vhod. Trochu jsem doufal, že až pojede z práce domů, dá mi vědět a já se k ní přidám, ale zabalila to kolem čtvrtý a napsala mi až když byla dam. Inu já vlastně měl ještě dost co delat.\
Po práci jsem se ale zastavil v lékárně a koupil bisglycinát hořčíku, bromélii a čokoládu. Hořčík Miska na PMS radila každé kamarádce, protože jí pomáhal hodně. Kytku by měl dát holce kluk jednou za čas určitě aČokoládou nikdo nikdy nic nezkazil.\
Dovez jsem to všechno nahoru sto sedmdesát sedmičkou a Verunka tím zřejmě moc mile překvapil. Zahrálo mi to u srdíčka. Možná víc než květákový kari s merlíkem.\
Místo kina nás čekal rozkoukaný Interstellar. Někde vpolovině filmu Veru došlo, že ho už viděla. A tak jsme trochu ztratili pozornost, laptop zaklapli a věnovali se sobě navzájem.

### 3.10. Badminton tradicí?

Verunka mi zase kradla deku. Ráno jsme se dohodli, že mi příště vytáhne druhou. A pak jsme se měli pěkně. Veru se opravdu rozhodla, že chce abych měl fajn den a musím říct, že to fungovalo.\
K snídani udělala moc dobrý wrapy a smoothie. Sama si dala jen tekutou část snídaně a wrap si vzala na svačinu. Bylo půl sedmý. Ne každej je schopnej takhle brzy jíst. Miška to mela stejně.\
Spolu jsme došli ruku v ruce na autobus a sjeli do Vysočan. Pro ně to bylo to minut pešky, Veru pokračovala do metra. Úplně se jí nechtělo. Ale bylo třeba se připravit na hodiny, které jí přidělili tak nečekaně.\
Čekal jsem, že ve vývoji budu první, ale opak byl pravdou. DJ přišel už na sedmou. DJ, který ještě pár měsíců nazpět chodil stěží v deset. Svet se měnil. I Vládu to zarazilo. Čekal, že přijde jako jeden z prvních, ale opak byl pravdou.\
Protože den zpátky jsem přetahoval, rekl jsem si že skončím dřív a opravím si brzdu. Ale běda. Rýpal jsem se v pollování, protože jsem objevil, že během antikolize má timeout vyvolat opakování, nikoliv error. A to bylo něco s čím jsem nepočítal. Musel jsem změnit to jak polluji. Ale šlo to.\
Brzdové destičky z freebiku se do mých TRP trmenů nevešly. Disk na kolo taky ne. Nakonec jsem tam ale jednu destičku nacpal. A zdálo se že kapalina mi neutekla. Snad se do ud nedostal vzduch. Zkouška jsem si nechal až na pátek. Neměl jsem cyklo oblečení. a venku bylo frišno.\
Čekala mě cesta na Zahraďák. Použil jsem snad celýprazský model split. Metro, tramvaj, next bike domů a na kloboučnickou a Autobus do Astry. Teda na Spořilov. Nahoru to nejelo a já přejel a musel se vracet. Krátce jsem si zavolal s Veru a když jsem se vydrápal do kopce, byl jsem ready na hodinu badmintonu s Martou.\
Jsme nevyrovnaný. Krátký-dlouhý nám ale šly líp než minule. I smeče jsme trénovali. Reálné mě ale doháněla jen v jedné hře ze čtyř. Nicméně to bylo moc zábavy!\
Po dohrání jsme sjeli na Nostaly na pivo. Po fakt dlouhé době jsem si dal opravdový pivo. Panaczech za to stál. A hermelín byl fajn. A šunka vypadala taky ok. Je to supr místo.\
Byl to fajn večer. Mám kartu fakt rád.

### 4.10. Pochyby.

Začínal jsem se do Verunky zamilovávat? Možná. Ona do mě? Určité. Ta jistota toho, že to je holka se kterou chci strávit zbytek života tam úplně nebyla. Jenže byla tam měsíc po tom, co jsem chodil s Miskou? Spíš ne. Spíš to trvalo dýl. Možná až když mě nechala. Možná, že moje hlava potřebuje ztrátu aby si uvědomila co měla? To bych ale nepsal tohle. Miloval jsem jí už tehdá.\
Ten rozchod mi vzal ideály. Ukázal, že není jenJedna holka. Že je jich spousta. A že musíš chtít a bojovat. Blbost. To už jsem věděl předtím.\
Chytala mi. Víc jako kamarád než jeho holka. A to je asi ten kámen úrazu. Chybí mi Vern tak moc jako Miska? Těžko říct.\
Je jiná. V některých věcech diametrálně. A pak udělá něco úplně stejně. Řekne něco úplně stejně. Když vytáhla tu zahřívací láhev, málem jsem jí řekl Miško. Je pro mě náhrada? Převozník? Myslím to vážně? Je ona to co chci?\
Takový zábavný otázky mi jely hlavou na cestě do práce.\
Robert se zastavil. Šel na oběd s DJem. Ludva přemýšlet, zda roberta nepotřebujeme. Vláda si to nemyslel. Ivan byl dokonce tvrdší. Jeho názor byl, že Robert je temný. Že pod skořápkou veselého chlapíka je něco špatně. Že na dodavatele moc tlačí a že jim chce málo platit. Když jsem mu řekl, že to je kapitalismus, neměl pro to pochopení. Mě Robert přišel fajn. Ale jeho síla spočívá v optimalizaci výroby. A my žádnou velkou výrobu neměli. Byly by to vyhozený peníze.\
Dopsal jsem nějaký testy v B kartách, procházely, měl jsem radost, nahrál to do NFCU a fungovalo to taky. Nepřekvapivý, ale pozitivní. Vosečkova karta posílala S(WTX). To mě překvapilo. A potěšilo, že funguje.\
Z práce jsem jel na kole do bazénu. Pár dní jízd metrem a cítil jsem oslabení. Bylo třeba hýbat se o trochu víc. Taky jsem cestou potkal cyber truck. Je to hnusný auto.\
Zvířák si měl vyzvednout klíče od Sářina bytu. Psal, že přijede až v to večer. Tak jsem do tý doby čučel do deníku a na Lost.\
Večer mi Veru volala. Ty raní pochyby jsem pri tom telefonátu nemel.

### 5.10. Jen tak se flákat

Opravdu jsem měl plán dělat pro Vojtu, ale lenost mě nějak přemohla. Napsal jsem Veru, že se chci flákat a ona mi napsala, že pracovat můžu v neděli, kdy ona bude pracovat taky. V NTK. To znělo jako plán. A tak jsem se v posteli válel až do poledne.\
Založil jsem Alza+. Gold, B2B a + dohromady umožní nakupovat opravdu docela levně. Burákový máslo vyšlo líp než v Albertu. Protein líp než v Ronniem a kondomy líp než v lékárně. Trochu mě sral ten princip. Když máš víc peněz, platíš míň. Celá ekonomika je takhle postavená a není to fér.\
Jenže má to být fér. Mít víc peněz taky znamená, že se víc snažíš. Ne vždycky. Ale korelace tam je. A za snahu chceš být nějak ohodnocenej. Přemýšlel jsem o tom a válel se v posteli. Trochu oxymóron.\
Abych aspoň něco udělal, napsal jsem si TODO list. A šel nakupovat. Sice jsem měl seznam, ale nákup to byl větší než jsem čekal. Nebo spíš těžší. Ušetříš víc, když koupíš slevněný věci víc. A tak jsem v tašce měl 4 brokolice, 2 květáky, tofu, chleba a hlavně 2 kombuchy. Protože ještě víc ušetříš, když si kombachu necháš vyrůst doma. Akorát ucho od tašky se ti cestou utrhne.

![image](5_1.jpg)

Flákání v posteli se tak změnilo na krájení a mražení, vaření čaje pro... pokud vyjde, dostane jméno.. a přípravu na vaření jídla do zásoby.

![image](5_2.jpg)

A pak na sledování lost a cvičení s gumou.

### 6.10. Na plno prožitá neděle

Probudil mě budík. Říkal jsem si, že jsem blbec, nechat si budík na šestou v neděli, ale bylo sedm. Verunka na sobě neměla svetr. Bylo totiž mrtě horko. Topení jelo a bylo zavřený okno.\
A přišlo to na nás poměrně rychle. A na rozdíl od večera to šlo i mně. Sice jsme si dělali srandu, že do durexu budeme muset poslat doporučený dopis, ale šlo to. Moc dobře.\
K snídani jsem nám ohřál polévku a opražil krutony ze zbytku chleba. Polévka sice byla moc vodová, ale jinak ušla. Veru jí zvládla.\
Co nezvládla bylo nakrájet cibuli udělátkem od Horsta Fuchse. V momentě, kdy řekla, že to vlastně funguje docela dobře vyletěl stroj do vzduchu, cibule se rozletěla do všech směrů a Verunku chytl hysterický záchvat smíchu. Bylo to skvělý!\
Vyrazit v to se nám tvrdě nepovedlo. Když měla Veru jídlo hotový, nějak jsem jí dokázal přepnout do módu: jdeme do postele a tak jsme zabili další hodinu. Cucflek co jsem jí udělal na krku začal černat. Prý bude chodit v šále, aby to nebylo vidět. 

![image](6_1.jpg)

Nakonec jsme obědvali ještě u ní. Moc dobrou pečenou zeleninu s dvěma dipy a moc dobrým salátem z okurky, papriky, rajčete a zálivky z citronové šťávy a čekankového sirupu.\
Po obědě jsme dojeli do NTK. ČVUT byl zavřený, takže páternoster jsem jí neukázal, ale NTK samotné byla nostalgie. Když jsem tam seděl, v naší ústřední knihovně a nedařilo se mi rozchodit debugger ani překlad, cítil jsem se jak deset let zpátky.\
Jak funguje Vojtův kód jsem nepochopil vůbec. Jak ho přeložit taky ne. Ale řekl jsem si first things first a pomalu rozchodil IDF, OPENOCD, GDB a napsal si Hello World. A fungovalo to.\
Vern odjela na zkoušku a já se ještě asi 2 hodiny díval do dokumentace. Řekl jsem si, že rozchodím třídu Pin, tak jak jí máme v stcommonu.\
V půl osmý byl čas vypadnout. Něco sníst a dojet do Světozoru. ČSFD promítalo Substanci. Byl to asi ten nejpřehnanější film, jaký jsem kdy v životě viděl. Bez nadsázky. Třetí dějství tomu nasadilo korunu. O 4 dny později to mělo mít premiéru. V Cannes to vyhrálo cenu za nejlepší scénář. Bylo to přitažlivý i odpudivý, krásný i odporný, zábavný i nutící přemýšlet. 4 hvězdy určíte? Pět? Možná.\
Akorát bylo 11, když ten film skončil.

### 8.10. Bez oleje

Ráno Fila psal na Slack, že tester opět nefunguje. Že selhal hned na první desce. To bylo divný! Opravil jsem ho a zkoušel. Dělal ze mě trochu lháře a to se mě dotklo. Cítil jsem ten nepříjemnej pocit, kdy se nemůžeš úplně nadechnout. Celou cestu do práce.\
Po příjezdu jsem dozaložil HPLOCKY. Mít toho rozdělanýho moc najednou není dobrý. Po asi hodině jsem předal celou bednu hotovou a pustil se do toho testeru.\
Měli blbej zdroj. Nic naštěstí neodešla. Dal jsem jim hub a bílou kostku a všechno začalo fungovat.Takže jsem se pustil do svých věcí. A někdy v pět. Do úplně svých věcí. V poledne totiž přijel Vojta s Martinem a předali mi sensor.\
Jeho provedení mi trochu vyrazilo dech. Byla to deska s i2c čipem a dvěma headry. Do těch se zasazoval devkit. Bizár. Martin toho opravdu moc neudelal. Nechal osadit asi 100 těch úplně prázdných desek a po mě asi chtěli abych to celý rozchodil.\
V půl devátý jsem byl hotovej moc jsem se neposunul. Ale kroky zpátky jsem taky nedělal. Přišlo mi to lepší než STM32WB. To byla past.\
Doma byli Kendy se Skřítkem. Zvučili nějakouKonferenci v 02 universu. A večer bali podobně hotový jako já..\
I Vern mi psala že je hotová. Uterky jsou náročný. Navíc mi někdo ukradl olej. Můj bio dne olivový olej. Ve firmě kde je pět a půl člověka. Rozesmutnilo mě to.

### 9.10.

![image](9_1.jpg)

### 10.10. Bazén posunutý kvůli strýci

Když vstáváš do práce s učitelkou, stihneš východ slunce.

[image](10_1.jpg)

Práce pak začíná brzo, ale člověk na to není zvyklej a končí stejně jako vždycky a to znamená že nadělal 2 hodiny navíc. To přesně se mi stalo, když jsem Veru psal, zda pojedeme do bazénu, tak jak říkal kalendář.\
Nemohla. Rodina jí psala, že její prastrýc, který bojuje s rakovinou je na tom zle. S bráchou se balili a vyráželi vlakem do Ostravy. Prý mel pěkný věk a prožitý život, ale jejich babička to nesla težce a bylo třeba být tam pro ní. To dávalo smysl. Optal jsem se, zda nechce, abych se k nim přidal, ale prý to bylo jen na otočku a bylo by to zbytečný.\
A tak jsem jel domů a doháněl resty.

### 11.10.

![image](11_1.jpg)

### 12.10. My ty knedlíčky nezvládneme

Bazén jsme ve čtvrtek odložili, ale čtvrtek už byl v minulosti a kalendář hlásil sobotu. Pomalou sobotu. Dostat se z postele nám trvalo. A když se nám to povedlo, na Verunka přišla nějaká slabost, takže jsem do postele zas vrátil a došel pro věci na snídani do Lidu za velkou křižovatkou sám. Byla to docela štreka. Poslouchal jsem nový Black Keys. Fakt mě to nadchlo.\
Když jsem se vrátil, nakrájel jsem zeleninu a pečivo. namazal patifu, uvařil čaj a vzbudil svojí ženu hotovou snídaní. Vlilo jí to krev do žil a po konzumaciSacharidů jsme byli připravení vyrazit do bazénu.\
Akorát čokoládu jsme zapoměli. Takže jsme ještě udělali zastávku v Albertu na Kobylisech. Tam jsme nakoupili i na knedlíčky, které jsme plánovali udělat po návratu ze signálu u mě doma.\
V bazénu jsme tentokrát opravdu plavali. Já kilometr, Veru asi půlku. Zapsali jsme to na listinu spolku proti rakovině prsu u kterých se Veru naučila hledat nádory.\
Na čestě ven až slunko nezářilo zdaleka tak intenzivně jako na cestě dovnitř. Ještě že jsme předtím trochu nachytali.\
Otočili jsme se u Veru.. ne to není pravda. Zastavili jsme se u Veru na oběd a hraní si s hračkami. Prý jsem skvělej:). Snad mi to nevleze do hlavy.

![image](12_1.jpg)

Každopádně z oběda byla skoro večeře, ze dne večer s signál začínal. Sjeli jsme na staroměstskou, prošli pár výstav, prodírali se davem tisíců lidí a nakonec dojeli domů tak grogy, že z knedlíčků sešlo.

![image](12_2.jpg)

### 13.10.

![image](13_1.jpg)

![image](13_2.jpg)

### 14.10.

### 15.10. Po roce nemocný.

V noci jsem se budil a cítil, že na mě jde nemoc. Jestli bylo něco ve zvlhčovači nebo už jsem byl jetej dřív jsem nevěděl. Spíš to druhý. Ten chlast mě rozbil.\
Rozhodl jsem se že homeoffice, Česnečka a čaj je plán. Mouča chtela aktualizovat nějaký návody, tak jsem se pustil do nich. Návody jdou psát i z postele.\
Večer jsme měli jít s Verunkou do kina. Opravdu jsem chtěl, takže jsem si řekl, že je třeba spravit se dost na to abych to zvládl. Víc česneku, víc čaje, víc teplých ponožek, víc klidu.\
A prošlo to. Když jsem v půl pátý mířil na tramvaj, cítil jsem se skoro ok. Ne tolik abych Verunce dal pusu, ale dost na to abych seděl vedle ní. Čekal jsem ve výlezu z metra, ale nejak mě dokázala obejít a napsat mi, že čeká u kina.\
Doběhl jsem za ní a spolu jsme vyrazili do lepší společnosti. Vern dostala popcorn a láhev stelly, já se na nic z toho necítil. Uprostřed uprostřed bylo plno, ale nahoře na boku byla dvojsedačka. Rozdělil jsem se o mandarinku a vyslechli jsme si proslov pro ředitele.\
Film Výjmečná situace byla hovadina. Ale vtipná hovadina. Vetchý si dokázal dělat prdel sám ze Sebe. Být v kině se svojí holkou je lepší zážitek než sám. Verunka navíc dostala ještě dva lístky. Možná mě prý vezme ještě jednou.\
Na Andělu jsme se rozloučili . Já sjel sedmičkou do Penny, koupil věci na další Česnečku, vincentku amléko na masala. Doma uvařil polívku, koukl na díl Lost a šel spát.

### 16.10. Vyřešit rest

A vyspal jsem se dobře. Podle hodinek i dle pocitu. Byl jsem na dobrý cestě nachlazení porazit.\
Neboli pořídit si oblek. Nechal jsem ◦ na poslední chvíli. Jenže co bych vyřešil, kdybych to řešil dřív. Stejně bych šel do nákupáku a v CIA nebo v H&M koupil oblek z konfekce. Blbá je akorát, že jsem trpajzlík. 46 je fakt výjimečná velikost. CKA selhalo, nemeli kalhoty. Marks & Spencer selhali, neměli nic menšího než 48. Pár dalších obchodů selhalo. Oblek pod pětku sehnat nešel. H&M mě zachránilo. I tak jsem ale musel hrabat a kalhoty mé díky vyber zúžily na přesně jeden oblek.

![image](16_1.jpg)

Veru ni na fotku napsala, že jsem fešák. To stačilo. Táhlo na osmou večerní a já byl na Čerňáku. Víc jsem toho procházet nechtěl. 3771 korun i s páskem a košilí. To šlo. Od ceny mýho prvního obleku to bylo na míle daleko. I když s inflací možná ne tolik.\
Přes den jsem toho tolik nezvládl. Česnečka k obědu byl spíš vrchol. Ale trochu jsem zlepšil testy.

### 17.10. Malé strasti

Začínal jsem mít pocit, že nad věcmi ztrácím kontrolu. Převážně to bylo proto, že jsem zaspal. Což vlastně bylo dobrý. Nachlazení nevyléčíš tak, že nespíš. To že jsem ale ztratil svůj původní oblek a neměl kravatu, to že jsem ani nepohnul s věcma pro Vojtu, to že.. prostě jsem jenom zaspal a měl rýmu. Jinak bylo všechno v pohodě.

Bylo krásně, měl jsem supr holku, bezva práci, kamarády.. byl jsem dobrej. Napsal jsem si to a uklidnil se. Přes den jsem se věnoval tiskárnám. Ivan chtěl abych nahrál nový firmware. Já chtěl aby exekutor nahrál nový firmware. Nešlo to tak snadno. AVR dude a Slicer nahrávaly firmware jinakSlicer měl vlastní AVR Dude, bral parametry, které ten čistý nechápal.

Došel jsem tak daleko, že jsem si překládal slicer u sebe ale vykuchat z něj nahrávací utilitu nešlo. Vzdal jsem to a nahrál to všechno laptopem.

Fila měl nějaký potíže. Kdo mu comunikovalo a pak přestalo. Přesměroval si ho do Lahti, kde ještě nebylo. Šel jsem mu to vysvětlit, ale choval se jako debil, jinak to napsat nešlo. Prý to rozchodil sám, jenže nerozchodil. historie erpa nelže. Prý chvátal a neměl čas. Rápal se u toho v zapnuté elektronice. Když jsem mu řekl, že takhle toho víc zničí nasral se a řekl, že simám stěžovat někomu jiným. Vlastně to nebyla blbá rada. Došel jsem za Omarem a řekl mu to.

Večer jsme šli na badminton s Martou. Teda jeli. Autobusem a dalším autobusem. Porazila mě. V jedné ze čtyř her. Rozhodně se zlepšovala. Povídali jsme si a vtipkovali. Badminton s ní má terapeutický efekt.

### 18.10. Rodiny a Irové

Oblek jsem měl. Kravatu a motýlka. Kravatu, nebo motýlka? Motáka. Jenže jak ho uvázat? Asi 20 minut jsem nad tím laboroval a pak jsem pochopil, že je třeba ho přežit. Vzal jsem na to sešívačku. A díky ní jsem vypadal jak fešák a mohl jsem jet za svojí holkou.\
Rychlý telefonát na Střížkov a popoběhnutí na vlak. 59 a Céčko. Okolo domu, zvonek a schody nahoru. Moje krásná holka tam za dveřmi stála v županu. Její sexy lněná šaty visely na dveřích pokoji a v kuchyni byly lasagně. Nebyl jsem nejšťastnější kluk na světě?\
Asi ne. Ale byl jsem šťastnej až na půdu. I pusa i lasagně chutnaly skvěle. Bešamel byl tentokrát z květáku. Vera měla místo lasagní špagety. Dokázal jsem se nepokecat. Po jídle si Veru z vlasů vytáhla ponožky na kterých byly namotané místo natáček, oblékla se do těch krásných šatů a společně jsme vyrazili na autobus. Málem jsme jeli naopak, ale naštěstí jsem Veru zastavil. 177 nám ujela před nosem, ale jeli jsme s extrémním předstihem a tak to nebyl problém.\
183 a 109. V obou autobusech jsme byli suverénně nejlíp oblečení. Nebylo to asi tak těžký. V Do Po jsme podešli vlak a došli do Hotelu Svornost. Ujal se nás Kuba, připnul nám Myrtu a představil Veroniku. Dozvěděli jsme se, že Martin nepřevezl dort v jednom kuse, ale dokázali ho nějak polepit. Pan Herman byl docela sympoš. Verunka začala konverzovatS Ostravskými druhy o mě neznámých telatech a čas obřadu se blížil.\
Odehrával se venku za hotelem. Udělali jsme špalír a koukali jsme jak Tomova mamka přivedla Toma a Terky táta nevěstu. Obřad to byl menší než Anet a Filipa. Ale bylo to stejné silný. A mojí holku opět svatebčané viděli poprvé v den svatby. Točil jsem se v kruzích? Nebo to dělat líp? Těžko říct.\
Házela se rýže, házela se kytice a házel se podvazek. Pila se slivovice a usedlo se k hostině. Byl raut. Dost masožravý. Verunka i já jsme si dali výjimku a pustili se do toho.

![image](18_1.jpg)

Kuba měl proslov. Zadal trochu kostrbatě, ale pak to šlo líp a lidi se zasmáli. Tomovi to přál byť sám byl rozvedený. U stolu jsme seděli s Martinem a Eliškou. Holkou, která Toma nabírala do „bytů".\
V půl pátý musela Verunka nejpozději odjet, aby se stihla převléct,rozehrát se a začít v sedm koncertovat ve Skotském baru U Šedého Psa na Smíchově. První tanec tak nestihla. Doprovodil jsem jí na vlak a vrátil se zpátky.\
Okamžitě mi to tam začalo bavit o poznání míň. Ale donutil jsem se do povídání s lidmi a to bylo fajn. Elišku jsem překvapil. když jsem uhádl odkud je. Z Předměřic nad Jizerou. Martina jsme roztančili a zahnali tak jeho chmury aspoň na chvíli. Židličkovanou nakonec obsadili děcka, ale děda se držet dlouho. Panáků slivovice do mě nalili víc než je zdrávo a tancovala se i mašinka: face palm: .\
V půl devátý jsem se ale rozloučil. Chtěl jsem za svojí ženou a Tomáš mě v tom podpořil. Vlak, metro a čtvrthodinka chůze do kopce. Bar co vypadal jak Paliárka, plnej lidí a oxidu uhličitého v sobě ukrýval kapela asi osmi lidí zapálených do hraní irských melodií. Veru si mě nevšimla hned, byl jsem schovanej za sloupem. Zpívala, hrála, skákala a tleskala. Byla srdce kapely a asi celý tý hospody.\
V pauze jsem byl představen. Ale vlastně už o tom Cyklistovi slyšeli. Navíc jsem prý byl nejlíp voháknutej široko daleko. Po pauze ještě zahráli set s nástroji posunutými o půl člověka dál. To asi není nejlepší popis, zkusím sehnat fotku.\
Po koncertu jsme se moc nezdrželi. Sešli jsme na Audit a sedmičkou sjeli ke mně. Těšili jsme se na sebe celý den a bylo to znát.

### 19.10. Pochod ze zemědělky

Spánek stál tentokrát za starou bačkoru. Aspoň ten můj. Vstal jsem v půl osmé a došel do Lidlu pro věci na snídani. Verunku jsem nechal dospat se aspoň trochu.\
Měli jsme kváskový chleba s pomazánkou a klíčky. K tomu papriku, kombuchu a kafe. Dojedli jsme a chvíli se váleli na gauči. Dost dlouho na to, abychom už se nestihli otočit k Veru na bytě a pak dojeli do Suchdola na jednu hodinu odpolední.\
Naštěstí Rába ani Jarda první nedávali a druhou bychom zvládli i s obědem. A tak jsme se zastavili ještě v posteli.\
Vlak, Metro, Špagety a brambory s koulemi z Ikey. Půl na půl. Nebo spíš ¾ na ¼. Pro mě.\
Postel, Metro, Bus a bloudění na ČZU. I tak jsme to ale stihli první. Sára opravdu studovala. Se spoustou neviditelných lidí.\
Přidala se Reba, Adél, David a Týna a Jarda s Karou. Společně jsme vyrazili kolem výběhu ovcí a tam z univerzity pryč a potom dál ze suchdola směrem do Únětic. Už to tam máme zmapovaný docela dobře.\
Povídal jsem si s Rebekou o Ondrovi. Byl veŠpanělsku a závodil. Verunka si povídala s Adéla s Jardou a Sára za námi vyprávěla něco o psech Davidovi a Týně. Na výhled jsme došli co nevidět. Udělali jsme si fotku, ostatní vyzpovídali Veru a pak pokračovali na pivo a koláče.

![image](19_1.jpg)

Ty byly jako vždy fantastický. Sára vyprávěla o stopování v Albánii. Trochu jsem ji nesnášel. Albánie je ten, co jsem zatím nesplnil.\
Veru chtěla na koncert nějaký rockovo-historický kapely.Abychom ho stihli, museli bychom vyrazit na autobus nebo vlak. Ostatní byli za vlak a tak jsme vyrazili do Roztok. Povídali jsme si s Jardou. O Kohym, o kapele a tak.\
Vlak jsme stihli. Na Podbabě ostatní vystoupili. Verunka přiznala, že je grogy. V Holeškách Jsme vystoupili, došli na metro a dojeli k Veru. Byl to dlouhej den a bylo třese se vyspat.

### 20.10. Postel je jen na spaní

Pokud bůh chtěl sedmý den odpočívat, mohli bychom mu jít příkladem. Naspat osm hodin se nám povedlo na jedničku. Posnídat fajn cvrčkovický chléb s patifu a klíčky taky. A vrhnout se zpátky do postele a strávit tam většinu dne taky.\
Střídali jsme díly Black Mirror a sex. Nemá smysl to zastírat, přesně tak to bylo. Válení se u distopických epizod nám dodalo energii na blbnutí spolu.\
Ale co si budem, lidský tělo má limity. Po třetí odpoledne už v tom nešlo pokračovat. Na Verunku taky přicházel hlad. Venku bylo krásné a plán jít se válet do parku a k tomu si koupit pizzu zněl skvěle.\
Co ale sýr na pizze? Ptal jsem se. Tenhle víkend prý byl výjimka. To mi přišlo legit. Svatba, Lasici, Margarita. Dobrý důvody dát si něco jinýho než v ostatních 90% (či víc) Času.\
Ač byl podzim, sundali jsme si na dece trička a chytali Déčko. Déčka bude v zimě málo a tak to za trochu husiny stálo. Navíc jsme ho úspěšně uložili do tuku z pizzy.\
Po válení se šla Verunka nakoupit. Zbytek dne chtěla věnovat vaření na týden a přípravám do školy. Já sjel metrem a busem domů a zkusil něco zapsat do deníku. Stalo se toho hodně a zas mi lítalo skoro 14 nezapsaných dní.
### 21.10. Na kole

Napsat každej den román není možný. Řekl jsem si Že omezím psaní běžného dění a budu se soustředit na to, co činilo den jiným.\
Nebylo to psaní deníku ráno v metru. Trochu jiný byl oběd. Šli jsme k Šebastiánovi. Byl jsem tam poprvý. Žampiony byly průměrný, květáková polívka ok.\
Jiný bylo to, že domů jsem jel na kole. Po dlouhý době. Byl to skoro nezvyk. Konečně jsem se ale cítil dost zdravej na přejezd Vinohrad. A i když ta cesta je rutina, bavilo mě.

### 23.10. Nejhorší chleba na planetě

Verunka ve středu nechvátá do práce. Možná proto jsme před snídaní trochu cvičili. I když spíš jsem za to mohl já.\
Snídaně byla moc dobrá. Ke standardním chlebům s patifu a klíčky jsme měli Alpro jogurt. Druhá Verunka se ukázala v moc hezkých šatech. Její kluk ale nadále zůstával paní Coloubovou.\
Kdo mě dovezla do práce na osmou. Řešil jsem interface na testování podle 4 dokumentu. Někdy ledem čtvrté to působilo dost hotové.\
Na obědě jsme byli ve Vietnamu. Škoda, že Ivan met homeoffice. Po práci jsem šel plavat. Cítil jsem deficit. Kilometr mi dal zabrat. Ale zvládl jsem to.\
Doma jsem zkusil upéct chleba z přezrálého těsta.. Dopadl tragicky. Nejhůř ze všech.

[>> Listopad](2024_december.md)



