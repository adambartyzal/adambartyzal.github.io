[<< Září](2024_september.md)

- [1.10. Jiný člověk](#110-jiný-člověk)
- [2.10. Chyba v plánování](#210-chyba-v-plánování)
- [3.10. Badminton tradicí?](#310-badminton-tradicí)
- [4.10. Pochyby.](#410-pochyby)
- [5.10. Jen tak se flákat](#510-jen-tak-se-flákat)
- [6.10. Na plno prožitá neděle](#610-na-plno-prožitá-neděle)

### 1.10. Jiný člověk

Další den jízdy tramvají, další známá tvář. Tomáš Suchomel mi mával. Tentokrát ale jen z protější koleje. Slides Live je holt ve Vrškách, ne v centru kam jsem mířil. A tak jsem si cestou aspoň psal deník. Metro je k tomu téměř ideální. Ještě čtení zařadím.<br>
Error handling v typu B byl jednodušší než v typu A. Stejně mi to ale zabralo celý den.<br>
U oběda jsem si povídal s Mončou a s kluky. Tomáš prý v Kuopiu málem utržil několik vážných zranění. Kvůli Abuovi. Abu je lempl. Toho jsem si všiml i já, když jsem tam byl na skok s Ivanem.<br>
Dostal jsem se na ČSFD projekcí. Víc než na film jsem chtěl do toho konkrétního kina. Zjistit jestli stojí za návštěvu. Komorní kino Evald mi totiž stále utíkalo. Stejně jako MAT. Ve čtyři jsem tak vyrazil na metro a sjel na Jungmaňák.<br>
Ten film mě nadchnul. Kino bylo fajn. Roztomile malý. Ale ten film. A Different Man. Člověk netušil co se v další scéně stane. Točený to bylo na analog a kudla byla taky působivá. Občas drásavá, občas hravá. Fakt bomba.<br>
Z kina se mnou vyšla taková drobná pani! Tancovala si skrze dav a na zastávce tramvaje chodila po špičkách po obrubníku. Několikrát jsme se na sebe usmáli jakoby nikdo další v Praze nebyl. Jela se mnou i 22km, ale na Míráku odtočila z tramvaje ven. Byla to zvláštně surreálná epizoda.<br>
Vyprávěl jsem to Veru telefonem předtím, než na mě nasypala události jejího dne. Ředitelka vyhodila Češtináře a zbývající kantoři si rozebrali jeho agendu. Veru bude učit češtinu a ZSV.<br>
Brala to zodpovědně. Skoro až moc. Ale to že to dělá hlavou i srdcem se mi líbí. Snad ji to nějak nesemele.

### 2.10. Chyba v plánování

Při cestě metrem do práce mi napsala Reba zda se uvidíme v kině. Potvrdil jsem to a napsal, že přijdu s Verunkou. Slíbil jsem, že vyzvednu lístky, protože oni s Ondrou měli jógu do osmi. Těšil jsem se. Byl to vlastně velkej krok. Představit svojí novou holku kamarádům.<br>
Misku jsem jim představil dřív, než jsme si potvrdili, že spolu chodíme. Tehdá jsem chtěl vědět co si o ní myslí. Tentokrát mi to bylo docela jedno. Teda.. mrzelo by mě, kdyby si nesedli. Ale to že jsem se s Veru cítil já dobře pro mě bylo důležitější.<br>
Jenže ouha. Kino nebylo. Kvůli festivalu Tady Vary přesunuli Naslepo na úterý a to jsme prosrali. Marta to věděla, ale v úterý neměla čas, tak to pustila z hlavy.<br>
Very toho měla v práci nad hlavu a navíc na ní přišla perioda. Do jisté míry jí fakt, že kino nebude asi přišlo vhod. Trochu jsem doufal, že až pojede z práce domů, dá mi vědět a já se k ní přidám, ale zabalila to kolem čtvrtý a napsala mi až když byla dam. Inu já vlastně měl ještě dost co delat.<br>
Po práci jsem se ale zastavil v lékárně a koupil bisglycinát hořčíku, bromélii a čokoládu. Hořčík Miska na PMS radila každé kamarádce, protože jí pomáhal hodně. Kytku by měl dát holce kluk jednou za čas určitě aČokoládou nikdo nikdy nic nezkazil.<br>
Dovez jsem to všechno nahoru sto sedmdesát sedmičkou a Verunka tím zřejmě moc mile překvapil. Zahrálo mi to u srdíčka. Možná víc než květákový kari s merlíkem.<br>
Místo kina nás čekal rozkoukaný Interstellar. Někde vpolovině filmu Veru došlo, že ho už viděla. A tak jsme trochu ztratili pozornost, laptop zaklapli a věnovali se sobě navzájem.

### 3.10. Badminton tradicí?

Verunka mi zase kradla deku. Ráno jsme se dohodli, že mi příště vytáhne druhou. A pak jsme se měli pěkně. Veru se opravdu rozhodla, že chce abych měl fajn den a musím říct, že to fungovalo.<br>
K snídani udělala moc dobrý wrapy a smoothie. Sama si dala jen tekutou část snídaně a wrap si vzala na svačinu. Bylo půl sedmý. Ne každej je schopnej takhle brzy jíst. Miška to mela stejně.<br>
Spolu jsme došli ruku v ruce na autobus a sjeli do Vysočan. Pro ně to bylo to minut pešky, Veru pokračovala do metra. Úplně se jí nechtělo. Ale bylo třeba se připravit na hodiny, které jí přidělili tak nečekaně.<br>
Čekal jsem, že ve vývoji budu první, ale opak byl pravdou. DJ přišel už na sedmou. DJ, který ještě pár měsíců nazpět chodil stěží v deset. Svet se měnil. I Vládu to zarazilo. Čekal, že přijde jako jeden z prvních, ale opak byl pravdou.<br>
Protože den zpátky jsem přetahoval, rekl jsem si že skončím dřív a opravím si brzdu. Ale běda. Rýpal jsem se v pollování, protože jsem objevil, že během antikolize má timeout vyvolat opakování, nikoliv error. A to bylo něco s čím jsem nepočítal. Musel jsem změnit to jak polluji. Ale šlo to.<br>
Brzdové destičky z freebiku se do mých TRP trmenů nevešly. Disk na kolo taky ne. Nakonec jsem tam ale jednu destičku nacpal. A zdálo se že kapalina mi neutekla. Snad se do ud nedostal vzduch. Zkouška jsem si nechal až na pátek. Neměl jsem cyklo oblečení. a venku bylo frišno.<br>
Čekala mě cesta na Zahraďák. Použil jsem snad celýprazský model split. Metro, tramvaj, next bike domů a na kloboučnickou a Autobus do Astry. Teda na Spořilov. Nahoru to nejelo a já přejel a musel se vracet. Krátce jsem si zavolal s Veru a když jsem se vydrápal do kopce, byl jsem ready na hodinu badmintonu s Martou.<br>
Jsme nevyrovnaný. Krátký-dlouhý nám ale šly líp než minule. I smeče jsme trénovali. Reálné mě ale doháněla jen v jedné hře ze čtyř. Nicméně to bylo moc zábavy!<br>
Po dohrání jsme sjeli na Nostaly na pivo. Po fakt dlouhé době jsem si dal opravdový pivo. Panaczech za to stál. A hermelín byl fajn. A šunka vypadala taky ok. Je to supr místo.<br>
Byl to fajn večer. Mám kartu fakt rád.

### 4.10. Pochyby.

Začínal jsem se do Verunky zamilovávat? Možná. Ona do mě? Určité. Ta jistota toho, že to je holka se kterou chci strávit zbytek života tam úplně nebyla. Jenže byla tam měsíc po tom, co jsem chodil s Miskou? Spíš ne. Spíš to trvalo dýl. Možná až když mě nechala. Možná, že moje hlava potřebuje ztrátu aby si uvědomila co měla? To bych ale nepsal tohle. Miloval jsem jí už tehdá.<br>
Ten rozchod mi vzal ideály. Ukázal, že není jenJedna holka. Že je jich spousta. A že musíš chtít a bojovat. Blbost. To už jsem věděl předtím.<br>
Chytala mi. Víc jako kamarád než jeho holka. A to je asi ten kámen úrazu. Chybí mi Vern tak moc jako Miska? Těžko říct.<br>
Je jiná. V některých věcech diametrálně. A pak udělá něco úplně stejně. Řekne něco úplně stejně. Když vytáhla tu zahřívací láhev, málem jsem jí řekl Miško. Je pro mě náhrada? Převozník? Myslím to vážně? Je ona to co chci?<br>
Takový zábavný otázky mi jely hlavou na cestě do práce.<br>
Robert se zastavil. Šel na oběd s DJem. Ludva přemýšlet, zda roberta nepotřebujeme. Vláda si to nemyslel. Ivan byl dokonce tvrdší. Jeho názor byl, že Robert je temný. Že pod skořápkou veselého chlapíka je něco špatně. Že na dodavatele moc tlačí a že jim chce málo platit. Když jsem mu řekl, že to je kapitalismus, neměl pro to pochopení. Mě Robert přišel fajn. Ale jeho síla spočívá v optimalizaci výroby. A my žádnou velkou výrobu neměli. Byly by to vyhozený peníze.<br>
Dopsal jsem nějaký testy v B kartách, procházely, měl jsem radost, nahrál to do NFCU a fungovalo to taky. Nepřekvapivý, ale pozitivní. Vosečkova karta posílala S(WTX). To mě překvapilo. A potěšilo, že funguje.<br>
Z práce jsem jel na kole do bazénu. Pár dní jízd metrem a cítil jsem oslabení. Bylo třeba hýbat se o trochu víc. Taky jsem cestou potkal cyber truck. Je to hnusný auto.<br>
Zvířák si měl vyzvednout klíče od Sářina bytu. Psal, že přijede až v to večer. Tak jsem do tý doby čučel do deníku a na Lost.<br>
Večer mi Veru volala. Ty raní pochyby jsem pri tom telefonátu nemel.

### 5.10. Jen tak se flákat

Opravdu jsem měl plán dělat pro Vojtu, ale lenost mě nějak přemohla. Napsal jsem Veru, že se chci flákat a ona mi napsala, že pracovat můžu v neděli, kdy ona bude pracovat taky. V NTK. To znělo jako plán. A tak jsem se v posteli válel až do poledne.<br>
Založil jsem Alza+. Gold, B2B a + dohromady umožní nakupovat opravdu docela levně. Burákový máslo vyšlo líp než v Albertu. Protein líp než v Ronniem a kondomy líp než v lékárně. Trochu mě sral ten princip. Když máš víc peněz, platíš míň. Celá ekonomika je takhle postavená a není to fér.<br>
Jenže má to být fér. Mít víc peněz taky znamená, že se víc snažíš. Ne vždycky. Ale korelace tam je. A za snahu chceš být nějak ohodnocenej. Přemýšlel jsem o tom a válel se v posteli . Trochu oxymóron.<br>
Abych aspoň něco udělal, napsal jsem si TODO list. A šel nakupovat. Sice jsem měl seznam, ale nákup to byl větší než jsem čekal. Nebo spíš těžší. Ušetříš víc, když koupíš slevněný věci víc. A tak jsem v tašce měl 4 brokolice, 2 květáky, tofu, chleba a hlavně 2 kombuchy. Protože ještě víc ušetříš, když si kombachu necháš vyrůst doma. Akorát ucho od tašky se ti cestou utrhne.

<a href="../images/2024_october/5_1.jpg" target="_blank"><img src="../images/thumbnails/2024_october/5_1.jpg"></a>

Flákání v posteli se tak změnilo na krájení a mražení, vaření čaje pro... pokud vyjde, dostane jméno.. a přípravu na vaření jídla do zásoby.

<a href="../images/2024_october/5_2.jpg" target="_blank"><img src="../images/thumbnails/2024_october/5_2.jpg"></a>

A pak na sledování lost a cvičení s gumou.

### 6.10. Na plno prožitá neděle

Probudil mě budík. Říkal jsem si, že jsem blbec, nechat si budík na šestou v neděli, ale bylo sedm. Verunka na sobě neměla svetr. Bylo totiž mrtě horko. Topení jelo a bylo zavřený okno.<br>
A přišlo to na nás poměrně rychle. A na rozdíl od večera to šlo i mně. Sice jsme si dělali srandu, že do durexu budeme muset poslat doporučený dopis, ale šlo to. Moc dobře.<br>
K snídani jsem nám ohřál polévku a opražil krutony ze zbytku chleba. Polévka sice byla moc vodová, ale jinak ušla. Veru jí zvládla.<br>
Co nezvládla bylo nakrájet cibuli udělátkem od Horsta Fuchse. V momentě, kdy řekla, že to vlastně funguje docela dobře vyletěl stroj do vzduchu, cibule se rozletěla do všech směrů a Verunku chytl hysterický záchvat smíchu. Bylo to skvělý!<br>
Vyrazit v to se nám tvrdě nepovedlo. Když měla Veru jídlo hotový, nějak jsem jí dokázal přepnout do módu: jdeme do postele a tak jsme zabili další hodinu. Cucflek co jsem jí udělal na krku začal černat. Prý bude chodit v šále, aby to nebylo vidět. 

<a href="../images/2024_october/6_1.jpg" target="_blank"><img src="../images/thumbnails/2024_october/6_1.jpg"></a>

Nakonec jsme obědvali ještě u ní. Moc dobrou pečenou zeleninu s dvěma dipy a moc dobrým salátem z okurky, papriky, rajčete a zálivky z citronové šťávy a čekankového sirupu.<br>
Po obědě jsme dojeli do NTK. ČVUT byl zavřený, takže páternoster jsem jí neukázal, ale NTK samotné byla nostalgie. Když jsem tam seděl, v naší ústřední knihovně a nedařilo se mi rozchodit debugger ani překlad, cítil jsem se jak deset let zpátky.<br>
Jak funguje Vojtův kód jsem nepochopil vůbec. Jak ho přeložit taky ne. Ale řekl jsem si first things first a pomalu rozchodil IDF, OPENOCD, GDB a napsal si Hello World. A fungovalo to.<br>
Vern odjela na zkoušku a já se ještě asi 2 hodiny díval do dokumentace . Řekl jsem si, že rozchodím třídu Pin, tak jak jí máme v stcommonu.<br>
V půl osmý byl čas vypadnout. Něco sníst a dojet do Světozoru. ČSFD promítalo Substanci. Byl to asi ten nejpřehnanější film, jaký jsem kdy v životě viděl. Bez nadsázky. Třetí dějství tomu nasadilo korunu. O 4 dny později to mělo mít premiéru. V Cannes to vyhrálo cenu za nejlepší scénář. Bylo to přitažlivý i odpudivý, krásný i odporný, zábavný i nutící přemýšlet. 4 hvězdy určíte? Pět? Možná.<br>
Akorát bylo 11, když ten film skončil.

[>> Listopad](2024_december.md)
