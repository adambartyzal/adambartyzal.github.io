[<< Březen](2024_march.md)

### 1.4. Dečín je super a není to Apríl

Korelace je zřejmě jednoduchá. Piješ pivo, spíš na hovno. Vím to, ale překvapilo mě, jak silný to je i po dvou pivech.\
Tentokrát vstal první Ondra. Rozdělal oheň a všechny tím vzbudil. Se snídaní jsme nechvátali.
docela dlouhá snídaně\
zpátky na cestu\
sestup z hor\
stále měnící se les\
uzavírku jsme obešli\
jarda a dveře\
stan nahoře batohu mnohem lepší\
až na vyhlídku na děčín\
a pak dolů na opačnou stranu než je cikánov. Burgerárna byla otevřená. Výhled na ferratu\
halloumi nebylo ale sójový burger s guacamole a nachos byl ok\
paní byla super a podnik moc fajn i uvnitř\
děčín šel nahoru\
na vlak trochu ve spěchu\
pán debil\
dokonce jsme seděli\
po pivu to utíkalo\
doma jsem toho už moc nezvládl\
rozhodně ne uklízet\

### 2.4. Dobré Ráno / Dobrou noc

v práci jsem rozchodil wakeup mode\
vytiskl jsem si šablony v češtině, finštině, španělštině, portugalštině, čínštině a maori\
Asi to byl blbej nápad, ale řekl jsem si že to udělám\
v neděli\
Dostal jsem se na další ČSFD projekci: [Opičí Muž](https://www.csfd.cz/film/1017029-opici-muz). Metrem jsem sjel na Anděl. V Albertu, kde jsem měl skoro strach, že potkám Mišku, jsem si koupil dvě housky se sýrem a jablko a vyrazil na film.\
Byla to kokotina. Prý něco jako John Wick, ale v Indii. Na databázi se drží v červeném hodnocení, ale ode mě dostal odpad. Bylo to plytký, hloupý, zbytečně krvavý a vtipy nebyly moc vtipný. Říkal jsem si, že s lidstvem to jde do prdele.\
Z kina jsem nešel k sobě. Šel jsem nahoru na Švédskou. Podívat se na terén, kam by šly nasprejovat nápisy Dobrý Den/ Dobrou noc.. Došel jsem až nahoru k zámku.\
Byla doma. Svítila si za zataženými závěsy lampičkou u postele. Asi to byla chyba\
Ale nebrečel jsem. Překvapilo mě to.\
Došel jsem zpátky na Anděl a na Nextbiku sjel domů rozhodnutý, že to udělám.

### 3.4. Opět naslepo

Čekalo mě naslepo. Šel jsem zadem. Stejnou cestou jako naposledy. Akorát, že naposledy se mnou šla Miška a byla tma. Tentokrát cesta vypadala podstatně méně nehostinně. Zato moje srdce bylo podstatně méně nadšené.\
Psal jsem si aspoň s Barčou. Schody na Vítkov skýtaly výhled na celou cestu naší první schůzky. Jela do zkušebny zpívat. Zastavil jsem se v Lidlu, nakoupil sýr a pečivo k pěší večeři a žvýkaje dorazil do Aera.\
Byl jsem tam s předstihem. Alkohol jsem nechtěl. Decaf neuměli. Česko je hrozná země. Dal jsem si latté a posadil se ven.\
U vedlejšího stolu ale holčina kouřila a mě to trochu sralo. Když přišla Marťa, přesunuli jsme se dovnitř.\
Moc jsme si toho sami nestihli říct než dorazili ostatní. Marťa jim přiznala, že potratila. Nemusel jsem tak držet tajemství. Stejně tak nějak divně vyplynulo, že jsem Rébě řekl, že nějaký tajemství držím a já se cítil blbě.\
Film mě tentokrát moc nebavil. Byl to akčňák podle Clancyho. A já Clancyho nemusím. Ale Indy tam hrál dobře. Marťu to bavilo.\
Zpátky jsem jel na rekole. Docela v tempu. Doma jsem byl určitě první.

### 4.4. Ztracen v testech

7 dní jsem nezapsal ani slovo. Když jsem se do toho chtěl pustit, přišla letní přeháňka, já šel koukat z okna a nenapsal opět ani čárku.\

### 5.4. Franz III Indigový, Magnum Jazz a diskuse do tří do rána

Ráno mi nějak nedocházelo, že na zahradě na mě čeká freebike. Když jsem cvičil plank, přemýšlel jsem, jestli stíhám vlak. Až když jsem vyšel na schody, došlo mi, že žádný vlak nepotřebuju.\
Dojel jsem do kanclu, DJ začal odvážet kola do Vysočan a já tak nějak dodělával drobnosti. Odpo už jsem začal uklízet a balit věci na stole. Spustil jsem tím lavinu rozebírání a balení. Vláďa se pustil do tiskový farmy a zjistil, že to nebude snadný. Musela se dost rozstříhat. Ivan to nepostavil tak, aby to šlo převézt.\
DJ se pustil do inventury nářadí a balil nám nástroje, které by se nám hodily. Ale něco málo nám nechal, takže to vlastně šlo.\
Po čtvrté jsem sedl na rekolo a dojel do Decathlonu na Harfě. Nikdy jsem uvnitř toho krámu nebyl. Chvilku jim trvalo mi kolo přivézt. Nakonec jsem ale se projel po prodejně na svém třetím Tribanu RC520 a s pánem jsme nastavili výšku sedla.\
První pocity při jízdě domů byly rozporuplné. To kolo bylo těžší než jsem čekal. Možná těžší než drak, což je trochu absurdní, když je z hlíny místo z ocele. Taky nebylo tak zábavný. Řadilo neskutečně dobře. To co mělo dělat dělalo na výbornou. Hlína se skvělým osazením. I třmeny se po chvilce chytly a páčky začaly brzdit jak měly. Ale chyběla tomu ta zábava, kterou drak nabízel. Drak se v zatáčce kroutí s člověkem. Triban tam tak trochu překáží. Ale věděl jsem že je to otázka zvyku. A na lepší se zvyká snadno.\
Doma jsem si udělal Pasta Arabiata a koukal na seriál. Nějak mi čas utekl rychleji, než jsem očekával a když jsem koukal jak se dostat do Malostranské Besedy, tramvají bych to do půl deváté už nestihl. Vzal jsem nextbike a docela v tempu jsem vyrazil na opačnou stranu řeky. A stihl to na minutu přesně. Jediný. Skořič s ostatními teprve nastupovali do tramvaje v Dejvicích.\
Čekal jsem na ně na lavičce a psal si Barčou. Nějak pomotala dny a kvíz na který chtěla v Sobotu byl už dnes a protože by přišla se zpožděním, nechtěli jí tam vůbec.\
Jirka, Peťa a pár se kterými jsme po rok zpátky uzavírali tah z pivovaru na náměstí v Hradci vystoupili z tramvaje někdy ve 3/4 na devět. Ještě jsme se chvilku strávili u bankomatu a pak vyrazili na koncert. Po chvilce se ještě přidali Vojta Houser se svou ženou Maruškou. Kapela byla super. Moc do tance mi nebylo, ale bylo fajn být po roce s Peťou někde. Z bývalých kolegů mi spolu s Vojtou chybí asi nejvíc. A to jsme spolu vlastně dělali asi jen rok a začali jsme se víc bavit až po tom co odešla.\
Navzdory přesevzetí jsem pil pivo. 4 plzně ve mně za večer zmizeli. Někdy kolem jedné ranní se odpojila Peťa a pár, protože na ně šla ospalost. Záhy na to Jirka a zbyl jsem já s Houserovými. A povídali jsme si až do tří. Maruška byla moc milá a povídalo se s ní dobře. O jejích studiích němčiny a historie a tom jak ty předměty učí a jak je učí ostatní.\
Domů jsem jel na rekole. Spaní po pivech a s pětihodinovým posunem nebylo nic moc.

### 6.4. Jaro naplno

Proto se mi nechtělo moc vstávat, ale taky jsem od sedmi moc dobře nespal. Bylo na čase zas trochu omezit pivo. To předsevzetí zas tak blbý nebylo. Když člověk na hodinkách vidí, jak kvalita jeho spánku a chování nervového systému jde do prdele, není to moc pozitivní.\
Další dva dny jsem nenapsal nic. Bylo třeba do deníku něco napsat. I když třeba jen poznámky. Stalo se toho dost. A v hlavě se mi honilo ještě víc. Poslední zápis byl *I'm not okay.* A pořád jsem nebyl.\
Ale psát mi vždycky šlo v ikei. Měl jsem kolo co by mě tam dovezlo a venku bylo nádherně. Opravdu nádherně. Tak že bych si přál být s Miškou na procházce.\
Foukalo proti mně a na Zličín je to jen do kopce. Průměr 20 kmh ale byl ok. Tričko bylo propocené značně.\
Po spořádání vege koulí jsem se dal do psaní. Ucelený text jsem nezvládl. Ale sepsal jsem si strukturu uplynulých dní.\
Cesta zpátky po plzeňské, rekordy\
sprcha a oholení\
tramvají na štross\
kafe v antonínovi a murakami\
všichni mluví anglicky\
půl chleba, patifu v dm\
pozadu do stromovky\
blbý vtipy a strkání se do ramene\
pryč od poutě\
deka u vody a západ slunce\
čaj a salmiaki\
mokro ze zemně\
dál ostrovu kde chybí vor\
na lavičku\
první a druhá hvězda\
Barči příběh\
chytit za ruku\
ztracená ve fotkách\
na letnou\
rybník tam opravdu je\
Na ostrůvku obalený do deky\
pak podél kostelní dolů, nikdy tudy nešla\
na vltavské metra téměř naráz\
Vlavská a pusa, kterou jsem nezvládl dát už je pro mě téměř standard. Katarinu jsem tam měl políbit tolik let zpátky. Barču asi tentokrát. Ale až tak jsem to neprokaučoval. Držení ruky byl krok správným směrem.

### 7.4. Nevydařený triatlon a vandalismus

plán byl ležérní olypijský triatlon\
dojel jsem k bazénu a zjistil že nemám multisportku\
a tak jsem pokračoval na kole\
lidí bylo všude plno, a je vidno, že češi nejsou chudí, kola na kterých jezdí jsou 2x 3x dražíš než Franz III\
Nejsem vůbec v pořádku. Míšu jsem měl v hlavě v modřanské rokli kam jsme chtěli, u kunratického lesa, kde jsme spolu byli, na šeberáku, kde jsme koupili letenky\
plavat\
1500 jsem nedal po 1100 jsem cítil nechuť\
přes kopec domů, vzít si šablonya sprej, mikinou a kšiltovku a na anděl\
kolo u fízlů dole\
pěšky, první most, žlutá není žlutá ale mokrá, a pak vzhůru, zapomenutá česká,
kam češtinu? k brance\
maori nebylo vidět\
po jedenácté domů\

### 8.4. Úplně v prdeli

Ráno mi nenapsala. Tak nějak jsem si v hlavě říkal, že mi napíše. Naštvaně, překvapeně. Ale že mě bude dál ignorovat mě nenapadlo. A vlastně mělo. Proč by měla měnit svojí strategii.\
Jak jsem v úterý stál, koukal jak se Mišce svítí za oknem a nebrečel, tak jsem to dneska nezvládal. Chtěl jsem jí zpátky. Víc než za poslední 2 měsíce.\
2 měsíce! Každej den. Skoro každou minutu. Cítil jsem se úplně v píči. Není lepší popis.\
Ověřil jsem, že po kofeinu se potím v podpaží.\
K tomu jak špatně jsem se cítil, se přidala nostalgie z rozebírání Karlína\
Vzpomněl jsem si ale, že jsem chtěl napsat Davidovi, že jsme teď sousedi, domluvili jsme se, že se uvidíme ve čtvrtek.

### 9.4. Změna plánu

Ve vlaku jsem se pustil do psaní dopisu. Čím víc jsem toho napsal, tím víc jsem vycházel z deziluze. S Míšou ten dopis nic neudělá. Míša se rozhodla. To já jsem v háji a chci jí zpátky. To já nevím co dál.\
Ve veselí byla místo vlaku do Hradce zavedená náhradní autobusová doprava. Stál jsem tam s kolem a koukal na autobusáka, kterýmu asi vůbec nedocházelo, že to kolo chci převézt. Průvodčí na mě zkoušela něco o tom, že večer už se nevozí nějaká dodávka nebo co. Ale řekl jsem jí, že mi prodali lístek na kolo, zaplatil jsem ho a chci kolo převézt. Nakonec jsem ho nějak zaklínil v prostoru pro kočárek. Stejně nás tím vlakem jelo asi jen 7.\
Cesta do Lásenice byla chladná, ale na Franzovi III poměrně svižná.\
Táta mě přivítal objetím, ale moc jsme si toho nepověděli a šli brzo spát.

### 10.4. Operační den

V noci jsem se budil. Zdálo se mi několikrát, že už je 6:30 a musím vstávat. Vždy ale bylo míň. Druhá, čtvrtá, pátá. A když mě opravdu vzbudil budík, cítil jsem, že to nedávám. Zub nebolel. Táta vstával taky, udělali jsme si čaj, já se sbalil, uvědomil si, že jsem podcenil počasí na jihu, neb venku mžilo a bylo 5 stupňů a já plánoval ujet 10 km v kraťasech.\
Rozloučili jsme se a já vyrazil na cestu. Docela to šlo. Ale prsty mě zebaly. Nabral jsem jen asi 10 minutové zpoždění. V trojstředisku ale nikdo nebyl. Tiše tam bzučela zářivka a na dveřích měl napsáno *Operační den*. V ostatních dveřích taky nikdo nebyl, ale asi po půl hodině přišla zřejmě sestřička z jiné ordinace a řekla mi, že tam dneska nikdo nebude. Že mám přijít zítra. přemýšlel jsem co teda mám dělat a nakonec se rozhodl, že pojedu zpátky domů. Ještě jsem zavolal Milošovi, ale prý s ním i s tetou cloumala chřipka a tak jsem sedl na kolo a se zastávkou v penny jsem dojel zas domů, kde jsem se pustil do demystifikace Vláďových simulací.\
Táta se se mnou moc nebavil. Ani jednou se mě nezeptal na to, jak se cítím, ohledně mého rozchodu. Čas od času zmínil něco o přikládání do kotle a někdy odpo vyrazil s nějakou paní ke studánce. Třeba to bylo rande, kdo ví. Řekl houby.\
Kolem páté na něj přišla únava a šel si dát šlofíka. Večer se schovával u sebe a já se díval na Breaking Bad. Barče rodiče umřeli. A si se svými moc nerozumím. Miška má bezva rodinu. Miška mi hodně přicházela na mysl. Asi kvůli tomu dopisu. Ale taky kvůli tomu, že mi odepsala. Ani zmínku o nasprejovaných nápisech. Možná, že je opravdu neviděla, těžko říct. Vyměnili jsme si asi dvě zprávy. Rozesmál jsem jí, ale k čemu to bylo.\
S mírnými chmurami, že zítra to bude 2 měsíce, co nejsme spolu jsem usnul.

### 11.4. Napodruhé, naposledy a poprvé

Za okny tentokrát nemžilo, ale teploměr ukazoval 1˚C. Zabalil jsem se, rozloučil a vyrazil. Prsty jsem měl za jízdy schovaný v rukávech. Jinak bych to asi nedal. Ale cestu Lásenice Hradec už jsem měl natrénovanou.\
U zubaře bylo tentokrát lidí milion. Ještě že jsem přišel o půl hodiny dřív. Po mě přišlo ještě asi 10 lidí, než Pokorný přišel. Ale šlo to poměrně rychle.\
Když na mě přišla řada pochopil jsem proč. Zeptal se mě, co mi je. Posadil mě. Asi během deseti vteřin zkontroloval všechny zuby. Řekl, v osmičce malý kaz, dvakrát vrtnul a začal jí vycpávat amalgámem. Ani jsem mu nestihl říct, že po tom zubu vlastně netoužím. Na to, když jsem řekl, že je dost zlomený odvětil, že ho tam je pořád dost.\
Celá ta návštěva mohla trvat 5 minut maximálně. Snad to neodflákl.\
Venku zesílilo sluníčko a začínalo být krásně. Vyřídil jsem telefonát s Mamkou a pak na kole sjel do Lidlu pro něco k pití a k jídlu, na o dvě hodiny později.
Náhradní autobus přijel opět bez háku či vozíku na kola. Argument, máš kolo, tak na něm jezdi mě docela vytočil. Obzvlášť kdyz lístek byl o 40 Kč dražší než v opačném směru. 60 Kč z toho bylo právě kvůli kolu.\
To ve Veselí obdivoval nějaký pán, co kolům zřejmě rozuměl. Ve vlaku jsem dopsal trochu deníku, byť spousta toho chyběla. Sepsal jsem většinu výletu do Krušných Hor.\
Z hlaváku jsem po bývalých kolejích dojel do Vysočan. Karlín už měli kluci téměř odstěhovaný a na Kolbence bylo třeba vybalovat. Nebo spíš jen vyskládat krabice. Naše místnost ještě bylo třeba vyčistit a vymalovat. Taky zapojit kotel a internet.\
Auty jsme sjeli naposledy do Karlína. Ikonicky jsme Karlínskou éru zakončili návštěvou Indie. Hezky venku na sluníčku.\
V kanclu jsme si s Jirkou dali poslední kafe a pak se pustili do balení kuchyňky. Ani lednici jsme tam nenechali. Když bylo všechno zabalené a naložené. Sjeli jsme příšernou kolonou do Vysočan. Dodělali jsme co bylo třeba, vedle v Siberii koupili dvě piva a připili si na nové sídlo.\
Na kole domů mi to trvalo 25 minut. Říkal jsem si, že to se dá. Ale je fakt, že bylo tak akorát, krásné počasí. V horku, zimě nebo dešti to bude ojeb.\
Doma jsem si dal sprchu a sotva jsem vylezl, přišel David. Vyrazili jsme spolu přes Grébovku, nahoru na výhled a pak zas dolů, dírou skrz Nusle a pak do Klokočníka. Hodně otevřeně jsme si povídali o vztazích a rozchodech. David si toho hodně zažil. Kromě rozchodů s holkami, které byly pokaždé jiné, ale vždy náročné ho nejvíc asi sundalo, když ho Johny vykopl z Fireballu. Ze všech pep talků byl jeho nejlepší. Řekl mi, že ví, že ať mi řekne cokoliv, moje pocity nijak nezmění a o ničem mě nepřesvědčí. Ale měl pár dobrých tipů a hlavně mluvil ze zkušenosti a od srdce.\
Byli jsme tam až asi do devíti nad dvěma pivy. S Davidem jsem si takhle do hloubky popovídal asi poprvé. Byl to silnej, ale pozitivní zážitek. Když už byla zima, vyrazili jsme,nad Synkáčem se rozloučili a já došel domů. Nebylo mi líp. Ale rozhodně se mě ten den dotkl.

### 12.4. Prostě a jenom smutný

Sice to byl pracovní den, ale necítil jsem se tak.\
Po desáté jsem vyjel Na Kolbenku. Petr potřeboval Karlínské klíče a kartu. Stihl jsem ho. Dokonce jsem stihl i kluky, kteří přijeli třemi auty a ještě kamionem.\
Dál můj homeoffice mířil do ikey. Po mém oblíbeném jídle jsem se pustil do psaní testů. Časové metody advance a canAdvance mi zamotaly hlavu.\
Po čtvrté jsem vyrazil na Břevnov. Je to z Čerňáku daleko jako prase. Cestou mě překvapilo, že Libeňáku chybí celé oblouky. Nemohli ho prostě strhnout už před deseti lety kokoti.\
Když jsem dojel k na Marjánku, Ondra zrovna vycházel ven, koupit u Vietnamce nějaká pití. Hodili jsme kolo k nim na zahradu a společně nakoupili piva a nepiva.\
Sára s Korou se k nám přidali hned po nákupu a Filip asi o hodinu později.\
Nebylo to pro mě lehký na psychiku. Filip se připravoval na to být táta. Sára ukazovala návrh domu. Ondra s Rébou promítali zážitky z Guatemaly v jejich bytě. A já jsem tam seděl a bylo mi smutno. Prostě a jenom smutno. Schválně jsem si to dopočítal. 47 dní do toho než mi bude 30. Objektivně jsem na tom nebyl zle. Věděl jsem to. Nebyl jsem švorc, měl jsem práci, dobrý kamarády, ale stejně jsem se cítil na hovno.\
Zpátky jsem jel přes Strahov. To znamenalo projet kolem Mišky zámku. Jel jsem kolem rychle. Ale stejně jsem viděl, že nesvítí, narozdíl od mých posledních dvou návštěv. Asi byla doma. Stejně jsem ale chytil knedlík do krku. A to na kole není dobrý. Obzvlášť když mě nějakej čůrák v mercedesu málem vytlačil ze silnice. Zezadu jsem pak viděl, že mu jeho holka strkala jazyk do ucha. Rozesmutnilo mě to ještě víc.\
Šel jsem spát po půlnoci. Prázdný. Prostě a jenom smutný.

### 13.4. Prokrastinování

Lednice zela prázdnotou. Kolem deváté jsem pobral síly a vyrazil do Lidlu. Probíhala tam potravinová sbírka. Přispěl jsem plechovkou tuňáka, pytlíkem oříšků a balením těstovin. Věcma co vydrží a mají nutriční hodnotu.\
Doma jsem posnídal a vyrazil s dekou do Grébovky, číst si Murakamiho. Nemohlo mi na mysl nepřijít, že za 3 dny to bude rok, co jsem ležel v Grébovce a uslyšel Mišku. [To kdy to všechno začalo.](../2023_april/#164-zítra-a-zítra-a-zítra)\
Ale, co naděláš, bydlím u Grébovky a chci si číst, řekl jsem si a natáhl se v předčasně letním slunci na zem. Můj nově zalepený nafukovací polštářek po chvíli opět ušel. Neměl jsem z toho radost.\
Když na mě po pár kapitolách přišel hlad, vrátil jsem se domů a udělal si salát a těstoviny.\
A pak mě pohltila třetí řada Breaking Bad. Binge watching jako prase. Nemohl jsem přestat.\
V hlavě jsem u toho byl na houpačce mezi tím, že jsem chtěl Mišku zpátky, ale uvědomoval si, že se to asi už nikdy nestane. Bylo mi bídně. Ale to nic nedělání a samotu jsem potřeboval. Být se spárovanými kamarády už mi lezlo na mozek.\
Nechal jsem Arnošta vysávat a potom vytírat. Pomáhal jsem mu se skvrnami, které nedokázal rozpustit. Trochu jsem pohnul s prachem. A něco málo pootíral. k nějakému generálnímu úklidu to mělo daleko. Ale lepší než nic.\
Vynesl jsem ale odpad, umyl nádobí a malým vysavačem vysál, co Arnošt nezvládl.

### 14.4. Pozvolný úklid

Toru Okada se snaží pochopit, proč od něj odešla žena. Jessie v je v píči, protože přišel o holku. Skyler Walta podvádí. Hank a Marie si nerozumí. Popkultura, kterou jsem konzumoval mi před oči předhazovala, jak lidé milují, když jdou vztahy do háje. Možná jsem vybíral špatnou popkulturu. Rozhodně jsem kvůli ní nezapomínal na to, jak jsem se v daný chvíli cítil. A že bylo hrozný. Poslední dva měsíce jsem cítil tlak. Není lepší popis. Mělo to fyzickej přesah. Jako by mi opravdu někdo stál na hrudi.\
David řekl, že lidé, kteří dokáží přemýšlet nad více věcmi najednou jsou na tom hůř. A já nevím jestli jsem toho dobrý příklad, ale nějaký paralelismus mi v hlavě jede pořád. Trochu práce, trochu osobního života, nějaká hudba (Když jsem tohle psal, tak jsem se zkusil zamyslet a zrovna to byly [Kasabian](https://open.spotify.com/track/0Bb5xvm1ztwqwJQLM7mkSn).s).\
Spotify mě zná. Po Kasabian mi pustilo [Pressure Point](https://open.spotify.com/track/4b8tEufKnvZJ49LaAfxD9H). Can't get this Pressure point out of my head, byl přesně ten pocit, který jsem cítil.\
Pokračoval jsem ve vysávání a vytírání prachu a úklidu. Taky jsem přesadil lámající se zelenec, který se lámal i v novém květníku. Ale míň a dlahy ho držely dostatečně.\
Když mi začalo z bytu hrabat, sbalil jsem plavky a ručník, nasedl na Franze III a vyrazil na Šutku. Už jsem tam dlouho nebyl a Podolí jsem měl plný zuby. Když jsem procházel kolem bazénu, došlo mi, že naposledy jsem tam byl asi ještě před Miškou. Uplaval jsem kilometr, sjel se na tobogánu a dvakrát byl v páře. Nijak zvlášť mě nic z toho nebavilo.\
Když jsem vyšel ven, domluvil jsem se s Marťou, že jí vyzvednu v šest u ní, přinesu jí čaj a salmiaky a půjdeme si sednout na Čecháč s nějakým pitím.\
Sjezd z Bohnic byl plný aut. Jet padesátkou a předjíždět auta mě podivně uklidňovalo.\
Z čaje byla Marťa nadšená, salmiaky prý její oblíbené úplně nejsou. Ale prý se o ně rozdělí s ostatními. S Vildou se zrovna vrátili z českého středohoří. Ušli 40 kilometrů a Marťa nemohla moc chodit. V obchodu Asia, jsme koupili bierly a maté a sedli si na lavičku uprostřed náměstí. Povídali jsme si o jejich výletě a o mé cestě do finska. Zeptala se mě, jestli se těším. Bez váhání jsem odpověděl že ne. Pak se mě zeptala, na co se těším v životě. Zarazilo mě to. Třeba minutu jsem o tom přemýšlel. A nic nevymyslel. To mě zarazilo ještě víc. Jak se můžu netěšit na nic. Ale bylo to tak.\


### 15.4. V depresi?

Budil jsem se co hodinu. Nejspíš nervozitou z toho, že jsem se nesbalil. Ve 4 ráno už se mi ani nedařilo usnout. Vstal jsem a šel jsem si oholit vlasy. Strojek jsem s sebou brát nechtěl, ale naposledy jsem ho použil dobrých 14 dní nazpátek. Před Dokonalými dny asi.\
Po sprše jsem se zabalil, byť jsem nenašel kapsu na laptop. Nechápu co se s ní stalo. Nikdy nejezdím bez ní a nikde v bytě nebyla. Leda tak za gaučem, když o tom přemýšlím, jak to píšu. Zalil jsem kytky, vzal pytel z koše a vyrazil na tramvaj. Venku pršelo. Po hodně dlouhý době. Deštník potřeboval opravit. Řekl jsem si, že ve finsku to udělám, společně se zašíváním kraťas.\
Semičkou na Áčko a pak autobusem. Žvýkačky a housku v Bille a skrz kontroly. Zase jsem vzbudil podezření. Testovali mě celo tělovým rentgenem. Osahávali mě v rukavicích. Můj batoh prohledávali a stírali. A moje boty rentgenovaly separé.\
Fílu jsem potkal na gatu. Nemáme si toho moc říct. Cítil jsem, že mi to moc nepomůže s mým myšlenkovým rozpoložení. Otázka na kterou se mě Marťa zeptala mi pořád ležela v hlavě.

> *Na co se těšíš v životě?*.

Pořád jsem neměl žádnou odpověď. Prostě jsem se netěšil vůbec na nic. Na nic ve Finsku. Na nic po návratu. Ani na vodu, na kterou se těšila Marťa. Ani na to že dočtu knížku. Ani na kamarády. Ani na práci.\
Možná jsem byl v depresi. Řekl jsem si, že bude třeba přečíst si nějaké definice. Ale byl jsem v letadle a pak se den dal do pohybu. Bylo třeba:

- Promotat se letištěm
- Najít pána co půjčuje auta
- Půjčit si auto
- Vyjet z Vantaa
- Dát vědět na ubytko
- Najít ubytko
- Ubytovat se
- Dojet do skladu
- Zjistit jak jsou fini na tom
- Objevit, že asi docela ok
- Jít nakoupit
- Vyřídit ostatní pracovní věci
- A pak se jít projít

Celkově jsem si s Fílou docela sedl. Na to, že si myslím, že si nerozumíme. Ubytko bylo trochu absurdní. Nemělo totiž stěny. Jen takové fancy mříže. Japonský papír dával více soukromí. Ale měli jsme plotýnku a to bylo fajn.\
Taky jsem trochu pohnul s knížkou.

### 16.4. Proč to nemůže fungovat

I když jsem se párkrát vzbudil, vyspal jsem se docela dobře. I hodinky si to myslely. K snídani jsem si dal míchaná vajíčka a s Fílou jsme se domluvili, že do skladu pojedeme na devátou.\
Pomocí THKS API skriptu jsem si vyjel bikeinfo ze všech kol. SAM fw FBIK_3000010A jich mělo 8. Zapnutých jich jich bylo 245 a co se mi hodně nelíblo byl 185x pay terminal error state.\
Vetšina šla vyřešit vypnutím a zapnutím. Hromadným upgradem jsme přetížili Brazilce. Brodil jsem a přeskakoval z kola na kolo, zkoušel terminály a restartoval kola. Stahoval logy, zjištoval co se stalo a po osmi hodinách měl 444 aktualizovaných kol.\
Slack praskal ve švech. Hodně jsem toho nastartoval já. Víc Ludva, který začínal působit trochu jako na koksu. Možná byl. Těžko říct.\
Chtěl jsem si po práci postěžovat někomu, kdo ví co dělám. Kdo ví s kým dělám. A někomu s kým nedělám. Chtěl jsem si postěžovat Míše. Přišel jsem o holku, ale přišel jsem i o kamarádku, která o mě věděla nejvíc.\
Chtěl jsem si s ní povídat, protože bylo 16.4. Rok od našeho setkání. Ale napsala mi jen:

> 😊

Jak nůž do srdce. Jasně, dramatizuju. Ale neměl jsem si s kým povídat. Barču jsem předchozí den zahltil svým životním příběhem o mě a Mišce a asi jsem to tím celý posral. Ale s Barčou jsem to viděl podivně pesimisticky.\
Aspoň jsem si večer u Breaking Bad zašil kraťasy. Výsledek nebyl nic moc. Ale vytáhl jsem je tak z poza hranice *na vyhození*. Ať žije ultra slow fashion.

### 17.4.