## [Listopad](2023.md)  <!-- omit in toc -->

- [1.11. Vojtovo brano](#111-vojtovo-brano)
- [2.11. Miška zpět](#211-miška-zpět)
- [3.11. 日本國](#311-日本國)
- [4.11. Do bažantího údolí](#411-do-bažantího-údolí)
- [5.11. Nech muže pracovat](#511-nech-muže-pracovat)
- [6.11. Metličky pro Arnošta](#611-metličky-pro-arnošta)
- [7.11. Polední sluníčko](#711-polední-sluníčko)
- [8.11. Čínský syndrom](#811-čínský-syndrom)
- [9.11. Nahá Míša Kantová v mojí posteli](#911-nahá-míša-kantová-v-mojí-posteli)
- [10.11. Medvědí spánek](#1011-medvědí-spánek)
- [11.11. Za tátou](#1111-za-tátou)
- [12.11. Jih cyklistický](#1211-jih-cyklistický)
- [13.11. Počasí v prdeli](#1311-počasí-v-prdeli)
- [14.11. Revitalizace nabíjecích boxů](#1411-revitalizace-nabíjecích-boxů)
- [15.11. Lepší workflow](#1511-lepší-workflow)
- [16.11. Sacharidy](#1611-sacharidy)
- [17.11.](#1711)

### 1.11. Vojtovo brano

V rámci rekonvalescence jsem na cestu do práce zvolil kombinaci vlak/rekolo. V Karlíně jsem potkal Ivana. To znamenalo, že utekl další měsíc. Taky to znamenalo, že se v showroomu válely pytle s cibulí a brambory. Ale bylo jich tam víc než bych čekal. Ukázalo se, že s listopadem přišel nejen Ivan do práce, ale taky sýrová sezona do McDonald's a na tu měl přijít Vojta. Měl přijít až někdy po jedné a protože já a Vláďa jsme měli hlad a Mekáči moc neholdujeme, vyrazili jsme do Indie.\
Po obědě Vojta přinesl udělátko na automatické otevírání oken ze své nové práce. Taky nám konečně vysvětlil, proč vlastně jejich korporát koupil onu skomírající firmu a jaké jsou jeho plány. Chtěl po nás, abychom mu to udělátko předělali na baterii.\
Letmým výpočtem se to ukázalo jako nesmysl. I kdyby změnil mechaniku na západkový systém, stejně by mu baterka kvůli WiFi modulu došla po dvou dnech.\
Rozhodl se nám nechat prototyp a nabídku toho, že kdybychom to chtěli nějak předělat, měl by pro nás práci.\
Když se vydal povídat si vedle s Monikou, vrátili jsme se s Vláďou k tomu, že NFCM by vlastně mohlo mít VSAM i na EBU, protože sériovka tam už je.\
Probrali jsme to před odchodem s Ludvou, kterého ze všeho nejvíc trápily certifikace, kvůli požáru ve Francii.\
Domů jsem šel celou cestu pěšky. Zastavil jsem se v Lidlu pro věci na zelnici, zavolal tátovi a pak mě napadlo jak zablokovat kolečko ve Vojtově branu. Nadchlo mě to a až do noci jsem si to kreslil ve FreeCadu.

![image](1_1.jpg)

Pak jsem si ještě povídal s Miškou. Byla nešťastná z Gorana. Prý chtěl mít všechno hotové hned, ale sám do ničeho moc neinvestoval svůj čas, chuť a energii. S takovými lidmi se těžko pracuje. Moc jsem jí s tím nebyl s to pomoci. Ale prý se alespoň vypovídala.

### 2.11. Miška zpět

Miška se vracela na sedmou do Prahy. Chyběla mi a nemohl jsem se dočkat až se vrátí. Cestou z práce jsme si telefonovali a domluvili jsem se tak, že se zastavím u Marťi, zaleju jí kytky, pak se otočím doma a vyběhnu na Vyšehrad, kam ona dojede z Roztyl.\
A přesně tak jsem to provedl. Marťiny  kytky vypadaly zdravě. Zalil jsem je radši míň než víc, protože mi asi třikrát kladla na mysl, že přelité kytky umírají. Jako bych to nevěděl. Sám mám kytek plný byt.\
Doma jsem si dal rychlou sprchu, do batohu hodil náhradní spodní prádlo a pěšky vyrazil na Vyšehrad. Je to cesta na 22 minut. Miška mezitím telefonovala domů a když jsem jí konečně našel, nechtěl jsem z objetí.\
Nemoc mě ještě stoprocentně neopustila. Kašlal jsem. Radši se telefonicky optala Týny, jestli je ok v sobotu přijet. Prý jo, protože budeme venku.\
Tentokrát jsme zvolili cestu doprava. Vyšehrad je naše srdcový místo.\
Pěšky jsme došli na Anděl, kde jsme v Albertu koupili chleba a zeleninu na netuňákovou pomazánku. Tu jsme připravili a povečeřeli u třetiny šestého Harryho. Každý další díl dělíme na víc a víc částí zdá se.

### 3.11. 日本國

Vstávali jsme před osmou. Jablko, které jsme večer nezvládli spořádat jsme si vzali na svačinu. Pěšky jsme sešli na Anděl, kde byl horní vstup ještě zavřený a rozloučili se na tramvajové zastávce.\
Já si cestou pořídil makový koláč a spořádal ho v metru. Osazování prototypu druhé generace g2 zámku mi zabralo skoro celý den a zbytek jsem řešil skladové pohyby a pořádek v databázi.\
K obědu jsem měl salát. Za prvý jsem chtěl být zdravý a za druhý to vypadalo, že večer utratím randál.

![image](3_1.jpg)

Protože jsme se měli sejít před sedmou, pustil jsem si po práci v Karlíně Avatara. Bylo to trochu divný, ale platím si pronájem toho místa, takže si tam můžu dělat co chci. Do jistý míry samozřejmě.\
Když už přišel čas vyrazit, naskočil jsem na metro a na Karlák dorazil na minutu přesně. Miška byla zaseknutá v koloně a dojela asi o deset minut později.\
Spolu jsme mírným deštěm vyrazili do OMG restaurace. David, Alex a Kryštof už tam byli. Oslavenec se objevil chvilku po nás a za ním Jarda s krátkými vlasy. Po něm Sára, která vypadala, že ještě pracuje, za ní Ondra který překvapivě v pátek pracoval taky, protože měli školení a nakonec dorazila Rebeka.\
K pití jsme měli zelené čaje, liči limonády a ičibány. Kryštof vyprávěl o vegetariánství své ženy. Ne moc lichotivě. Miška se skoro chytala za hlavu. Kdyby prý bůh nechtěl abychom jedli zvířata, nedělal by je z masa. Prý doufá, že se jeho ženě v těhotenství zblázní hormony, začne jíst maso a už to tak zůstane. Alex mírně naznačoval, že vedle něj jsou lidé co si místo sushi nebo masa objednali tofu, ale nepadlo to na úrodnou půdu. Miška i já jsme ale velmi tolerantní a Rebeka seděla od Kryštofa přes celý stůl daleko.\
Protože příprava jídla trvala dlouho, přinesli nám ke zkrácení času origami. Složil jsem květinu, Ondra jeřába a Sára se do toho ustila ve ve velkým. Měla flotilu lodí, rozbouřené moře a mojí květinu využila jako maják.

![image](3_2.jpg)

Na vegetariány toho v meníčku moc nezbylo. Měli jsme udon, udon a udon. Nutno říct, že to bylo dobrý. Ale drahý. U nás ve vietnamce ho umí líp a stojí polovinu. I teď po zdražení. Jardu se Sárou měli sushi set a Fip s Anet měli obří sushi loď.\
Po dojedení jsme absolvovali zmatený pěší přesun do Ježkových vočí. Tam jsme měli rezervaci do místa, které připomínalo vlakové kupé.

![image](3_3.jpg)

Přešel jsem s ostatními na pivo. Krahulíků padlo hned několik. Seděl jsem uprostřed dvou diskuzí a nějak mě opustila chuť se socializovat. A to jsem se na lidi těšil. Obzvlášť po tom co jsem promeškal drakiádu a následné pivo ve Velrybě.\
Nejvíc jsem si nakonec popovídal s Rebekou o prvním rande s Miškou v Barceloně. Docela mě bavilo nosit tác piv a musel jsem smeknout před servírkami. Je to fakt fuška.\
Sára se pustila do vyprávění o pozemku. Používala k tomu mobily ostatních jako propriety. Dál jsme se bavili o dětech do kterých se zřejmě nikdo ze zůčastněných moc nehrne. A když se čas nachýlil vyrazili jsme s Rébou a Ondrou na autobus.

### 4.11. Do bažantího údolí

Ráno probíhalo v zajetí démonů. Asi jsem to začal já, ale Mišku to chytlo víc a vlastně jsme si trochu zahrávali s ohněm. Z ničeho nic se čas snídaně přehoupl do času brunche. Měli jsme pomazánku z netuňáka, caprese a brownie. V poledne jsme vyrazili na kopec za Aurou a nalodili se na jízdu do Benešovska.\
Cestou jsme si povídali o zvýšení nájmu a stěhování. Bylo by brzo stěhovat se spolu. Ale vlastně by mě to zas tolik neděsilo. Nikdy mi nevadilo bydlet s někým dalším. A s Miškou si umím představit společné bydlení.\
Tóny Ennia a Ludovica nás doprovázely cestou po okruhu a na dálnici. Do Žabovřesek jsme dojeli jen s minimálním zpožděním a vlastně to přišlo vhod, neb Mišky kamarádi právě dojídali.\
Pár minut jsme se tak kochali výhledem do okolí. Ale dřív než bychom tam začali prochládat se k nám připojila Týna s Dominikem a v kočárku malý Mikuláš.\
Ten byl sice chvíli překvapený, kolik nás tam je, ale chvilku po návštěvě rozuteklých koní zalomil a chrupkal si při jízdě bažanticí.\
Týna hodně vyprávěla. O bývalých Miščiných spolupracovnících, o pole-dance, což mě zaujalo a tak jsem měl otázky a o Mikuláškovi.\
Hltal jsem očima přírodu okolo. Protože jsem minulý slunečný víkend proležel v posteli, byl to můj první podzimní barevný den. A Konopiště nabízelo výhledů fůru.

![image](4_1.jpg)

U laviček jsme zastavili, protože Miki se probudil a dožadoval se něčeho dobrého. Dostal banán a to ho uchlácholilo. Taky už se mě bál míň a smál se na mě. Dál jsme pokračovali po opačném břehu k oboře s jelenem, daňky a muflony. Miki opustil kočár a nechal se nosit. Je to zvědavej kluk, sahal mi na knoflíčky u svetru a smál se u toho.\
Bažanticí jsme šli i zpátky. Byla jich tam spousta. Běhali svým absurdním stylem přes cestu a mi jsme kroutili hlavou nad debilními myslivci, kteří se předhání v tom, kdo jich zastřelí více.

![image](4_2.jpg)

Zpátky u domu nás Dom s Týnou pozvali na na ovocný čaj do říše Mikiho hraček. U dveří měli nasypanou sůl, protože v noci k nim přišel duch a spouštěl hrající hračky  v obýváku. Před nimi v domě bydlel hrobník. Možná to bylo legit opatření.\
Hraček měl Miki raketu. Kostky, auta, mluvící udělátka, absurdní kusy plastu i hezkou dřevěnou kostičku s učícími mechanismy. Hrál jsem si s ním a spíš poslouchal o čem si ostatní povídají, než že bych se aktivně projevoval. Konec konců jsem přeci introvert. Pár společných témat jsme ale našli a celkově jsem měl pocit, že jsou to milí lidé.\
Když jsme vyráželi, slunko už bylo dávno za obzorem. Zastavili jsme se v Albertu v Benešově, nakoupili věci na večeři a u Mišky uvařili zakázanou rýži a podusili zeleninu a houby v hrnci.\
Šestého Harryho jsme dokoukali někdy v osm. Začali jsme pátého, ale spavost na nás přišla brzy a do říše snů jsme se odebrali někdy před jedenáctou.

### 5.11. Nech muže pracovat

Probouzení tentokrát probíhalo pomalu. Byla neděle a měli jsme čas na sebe. Z peřin jsme se tak dostali před polednem.\
Alza dala vědět, že metličky pro Arnošta jsou opět skladem. Neváhal jsem a koupil jsem. Společně s reproduktory a přijímačem na pracovní sluchátka.\
Protože táhlo na čas oběda, dali jsme se do příprav jídla. Miška skočila koupit bramborové noky a já jsem jí alespoň trochu pomohl s mytím a krájením zeleniny. Všechno jsme to dali zapéct společně s veganskou smetanou do skleněné mísy.\
Byla to hostina. Jedli jsme v pokoji na dece a k hlavnímu jídlu jsme měli ještě sušenky, jogurt s vnitřním psaním a granátové jablko.

![image](5_1.jpg)

Po jídle Mišku popadli démoni. Moc jsem jí to nevymlouval a po chvíli bylo naše oblečení ten tam. Hodiny ubíhaly, vrcholy přicházely. Nepočítali jsme to, což je trochu škoda. Vlastně mě to zpětně zajímá.\
Slunko ale stihl skoro zajít, než jsme se vrátili do reality. Na ranní procházku jsme tak vyrazili kolem páté. Aurou, kterou bylo třeba převézt nahoru na Strahov.\
Dali jsme jí škrabošku a vyrazili na výhledy.

![image](5_2.jpg)

Přes Petřín, od hradu dolů a přes most. Tam nás v Rudolfinu čekala další výstava. Tentokrát míň hudební, víc umělecká. Napřed mi přišla trochu nudná a přemýšlel jsem, jestli mají umělci předmět na vymýšlení košatých popisů svých podivných instalací, ale světelná instalace mě nadchla.

![image](5_3.jpg)

I po ní tam byly zajímavé objekty.\
Byli jsme tam skoro do zavíračky a v šest se loučili před Mánesovým mostem. Já jsem bral rekolo, Miška šla přes most na tramvaj.

### 6.11. Metličky pro Arnošta

Nějak jsem se stále necítil na ježdění na drakovi. Zvolil jsem opět metodu vlak na hlavák, zastávka v Lidlu, pěšky do Karlína. Nakoupil jsem věci na salát s tofu k obědu. Bylo třeba nabrat vitamíny a taky trochu šetřit.\
Sára konečně poslala modely vykrajovátek na sušenky. Ve sliceru mě trochu zarazilo, že jsou to halloweenské tvary. Předvečer všech svatých byl pár dní zpátky. Prý ale není zpožděná, nýbrž připravená téměř rok dopředu.

![image](6_1.jpg)

Kromě vykrajovátek jsem tiskl ještě červená madla na pákostroje ze Safiralu. Když už nám je vrátili, chtělo to upgrade. A bajonet na zuby za tu práci rozhodně stojí.\
Z předchozího večera na mě čekal v Alze nákup. S Ivanem jsem vyrazil k metru. Jeho kroky vedly k autu zaparkovanému před elektrem na Čerňáku. Já jsem pokračoval dál přes HolKu až tržnici. V Normě jsem si koupil sýrového šneka, v Alze vyzvedl reproduktory, metličky a přijímač na sluchátka a na chvilku jsem si šel hrát s novými iPhony. Foťáky mají zas o kus lepší a zaoblené hrany jsou fajn. Ale můj musí vydržet ještě pár let.\
Těžký nákup se nevešel na rekolo. Musel jsem zvolit Nextbike.\
Z Holešovic do Vršovic už je to v chladnu na sdíleném kole docela štreka, když člověka zebou prsty.\
Abych se zahřál, pustil jsem se doma do další zelnice. Tentokrát bez smetany, ale s brambory a paprikou. A byla lepší. Takhle je třeba připravit i příště.

![image](6_2.jpg)

### 7.11. Polední sluníčko

Kvůli certifikaci boxu jsme ráno s DJem vyrazili do Malešic. Úterý jsem možná podvědomě vybral proto, že na Kubáni mají v úterý a ve čtvrtek trhy. A trhy znamenají koláč k snídani. Makový koláč!

![image](7_1.jpg)

Ve výrobě byl Filip, Šťépa a Ríša. S DJem jsme se pustili do příprav a testování boxu a odebírání displejů na vyhodnocení testu zalévání. Do oběda jsme měli hotovo. Ríša mi ukázal horní skladovací prostory a v kuchyňce jsem pokecal s ostatními.

![image](7_2.jpg)

Na oběd jsem ale vyrazil do Karlína. Cestou svítilo sluníčko. Musím uznat, že jezdit mezi výrobou a vývojem na kole je v takový dny hodně fajn. Sluníčko v Malešickém parku mi přineslo aspoň trochu vitamínu D. I když málo. Kvůli chladu jsem byl obalený třemi vrstvami. V Lidlu na Žižkově jsem koupil věci na snědl si ho u Vojty na stole. Nic kloudnějšího se na stole už od května nedělo.\

čím víc pák, tím větší zábava\

Při večeření jsem se pustil do opravy Arnošta. Jeho metličky už byly v opravdu žalostném stavu. Radši jsem mu koupil dvoje až si otrhá i tyhle. Snad jsem se ale poučil a tkaničky a kabely už mu do cesty nedávám.

![image](7_3.jpg)

### 8.11. [Čínský syndrom](https://www.csfd.cz/film/12163-cinsky-syndrom)

Ráno jsem chtěl jít plavat. Nějak jsem se ale zasekl při mytí nádobí a pak už mi přišlo, že bych do Karlína přišel pozdě. A tak se stalo to, že jsem do Karlína přišel v úplně první. Ivan s Vláďou ale dorazili než jsem dovařil kafe. Ivan se pustil do věcí co jsem po něm chtěl. Bavili jsme se o Barceloně a Sagrádě a hodně se to podepsalo na vzhledu nového dílu testeru.

![image](8_1.jpg)

Na oběd jsme šli do Vietnamky. Bun Dau Nam Bo začíná být mé nejoblíbenější jidlo. Nic moc zapamatování hodnějšího se toho v práci asi nestalo.\
V bazénu bylo asi trilión lidí. První tři dráhy byly plné dětí, které zřejmě měly nějakou plavací přehlídku, protože nahoře na ochozu seděli jejich rodiče. V lajně nás tak bylo pět a nějaký pár strašně zdržoval. Po kilometru mě to přestalo bavit.\
Sice jsem si říkal, že nakupovat už ten den nic nebudu, ale přišla na mě chuť na čokoládu. A Albert byl coby kamenem dohodil. Nechal jsem kolo na Olšance a otočil se pro faitradeovou čokoládu Delicata. Byla fakt delikátní. Ale stejně dobrá čokoláda se dá koupit v Lidlu za polovic. A k fair trade přihodí i bio.\
Posilněn řádkou čokolády jsem nasedl na kolo a sjel do Aera. Ondra už tam byl. A nikdo jiný už přijít neměl. Dali jsme si pivko a povídali si o jeho novém držáku na projektor a o promítání Demolition Mana, které bychom měli uskutečnit. Na Ondru přišel hlad a tak jsme se přesunuli do nedaleké Vietnamky, kde si dal Pho.\
Další pivo jsme už měli do plastu abychom s ním mohli do sálu.\
Film byl bezva. Měl přes dvě hodiny a gradoval až do konce. Michael Douglas vypadá už 44 let skoro stejně.\
Po filmu už jsme vyrazili dom. Trasu z Aera mám už naučenou nazpaměť. Místo toho abych šel rovnou spát jsem ale šel uklízet. Nějak mě to chytlo a když je uklizený jeden roh a druhý ne, je to otrava.

### 9.11. Nahá Míša Kantová v mojí posteli

I ráno jsem uklízel. Začal jsem notně zašpiněnou lednicí. Když prokoukla, pokračoval jsem čištěním obkladaček. Hlavně v kuchyni na nich byla spousta mastné špíny. Ale i koupelna a záchod chtěly vyleštit. Taky jsem se rozhodl pořídit si takový ten závěs do toalety. Třeba mi to ušetří práci s čištěním mísy a bude hezky vonět.\
A tak jsem šel ráno nakupovat. Kromě drogerie jsem pořídil rýži, zeleninu, pečivo na snídani a lámankový chléb ve slevněnce. Poslední byla zřejmě chyba. Už při prvním soustu se mi zdálo, že se blíží konci víc než píšou.\
Do práce jsem dojel trochu později než jsem chtěl, ale aspoň na mě cestou svítilo. Hledal jsem, proč v testeru zámek nečte zatím co ve skořápce jo. Po třech hodinách jsem se začal hodně stydět. Objevil, že mi tester celou dobu říká co je blbě. Timeout na odpověď byl kratší než na čtení. Prostě jsem si shora podřízl větev. Hledal jsem chybu, která tam nebyla.\
Po opravení timeoutu, se ale ukázalo, že tam stejně byla. Vyčítat se občas dařilo až na podruhé. Listen skript mi pomohl objevit co se děje. Je to sice nejjednodušší věc co jsem za dlouhou dobu napsal, ale je nejvíc nápomocná.\
Po práci jsem nechal Arnošta vytřít a došel k Marťě zalít kytky. Nic neumíralo a její žíhané monsteře se klubal nový lístek.

![image](9_1.jpg)

Cestou jsem si telefonoval s Mámou a když jsem se vrátil, měl Arnošt skoro hotovo. Nijak extra aktivně vytírat neumí, ale když mu člověk pomůže s většími fleky, je výsledek docela fajn.\
Po osmé Miška napsala, že přijíždí na Bartoškovu. Vyrazil jsem jí naproti a sledoval stav zaplnění stání. Auto na auto. Žádné volné místo. Někde v dáli jsem ale zahlédl parkovat Auru a byla to ta její. Nějakým zázrakem se jí jedno místo podařilo najít.\
Zpátky doma si Miška všimla že jsem uklízel. Prý to tam Kendy nepozná. Zahřálo mě to u srdíčka. Bylo fajn kolem sebe nemít bordel naakumulovaný během několika let. A bylo ještě víc fajn slyšet to od další osoby.\
Pustili jsme se do vaření. Stir fry mexické zeleniny a špenátu. Jednoduchý a moc dobrý jídlo. Trochu mi zbylo do práce.\
Protože jsem měl v pokoji reproduktory a monitor, odebrali jsme se na Harryho ke mně. Monitor ale stagnoval. Přes den v práci jsem vyzkratoval USB na sériovém převodníku. Tušil jsem že to bylo tím. Separátní HDMI kabel to vyřešil, ale doufal jsem, že to dokážu vrátit do původního stavu.\
Film jsme nedokoukali. Abychom se aspoň trochu vyspali, uložili jsme Harryho někdy kolem jedenácté a šli spát. Teda.. šli spolu ležet. Musel jsem se rozesmát. V mojí posteli byla nahá Míša Kantová. To by mě pár let zpátky nenapadlo. A bylo to skvělý. Až někdy do půl jedný.

### 10.11. Medvědí spánek

Miška se nevyspala nejlíp. Prý to bylo novým místem. Něco na tom bude, když jsem spal poprvé u ní v posteli, taky jsem se budil. Snídani jsme vynechali. Možná jí budu muset naučit snídat aspoň něco. Aby nedostala pokutu, zaplatila 22 korun a po sesypání zbytku včerejší večeře do krabičky a opláchnutí nádobí jsme vyrazili k autu.\
Miška na magistrálu jižně, já severně. Z Nuseláku jsem si vyfotil ranní Prahu a dorazil do Karlína.

![image](10_1.jpg)

HDMI přes USB-C v Karlíně taky nefungovalo. Rozebral jsem počítač a vyndal baterku. To pomohlo. Doufám, že se to nestane znova, opravovat je to ojeb.\
Den to byl rutinní. Vylepšil jsem Parser ve fbtestu, dal vyčítání LfReaderem 3 pokusy a připravil si release RpiTesteru. A pak jsem nahrával bootloader pákostrojem a lakoval elektroniky.\
DJ s Vláďou šli na oběd do jídelny, ale já jsem se těšil na mexiko co jsem měl v batohu. Taky jsem dojedl špenát, papriku a rajče, které jsem měl v lednici. Dohromady to bylo správně barevné.

![image](10_2.jpg)

Plánoval jsem jet domů vlakem. Ten kterým bych stihl autobus do Lásenice už byl drahý. Ten na večer ještě ne. Musel bych ale jet na kole. Řekl jsem si, že teda ještě sjedu domů, protože jsem tam nechal chleba. Stejně už začal být plesnivý. Vlak v mezičase zdražil. Zavolal jsem tátovi, že přijedu v sobotu dopoledne. Lepší jet za dne a na mě šla silná únava. Chvilku jsem koukal na Avatara, ale usnul jsem ještě před sedmou.

### 11.11. Za tátou

A spal jedenáct a půl hodiny. A kdybych nemusel vstávat na vlak. Asi bych spal ještě dýl. K snídani jsem nic neměl. Stejně bych jí nestihl. Ve 6:47 jsem sbíhal schody a v 6:51 mi jel vlak.\
Pověsil jsem draka na hák a šel si sednout naproti starému pankáčovi. Vlastně těžko říct jestli byl starý. Pankáčství tělu neprospívá zdá se.\
Za okny vlaku mrzlo.

![image](11_1.jpg)

Nový koridor kolem Olbramovic byl fajn. Obzvlášť mě pobavil tunel skrz horu rozdělující dvě počasí. Na jedné straně nebyla mlha a na druhé nebylo vidět na metr.\
Ve Veselí otevřeli na nádraží nový bufet. Dal jsem si latté a linecké srdíčko a spořádal to na peronu. Překvapilo mě, že do Hradce jsem nejel Regio Panterem, ale normálním kupéčkovým vlakem. Kola se dávala až úplně nakonec a z mého kupé na ně byl průzor. Seděl jsem společně s klukem a jeho zřejmě velmi mladým otcem.\
Za okny byl nádherný podzim. Nefotil jsem to. Nešlo to. Ale kochal jsem se tím, jak Jižní Čechy dokáží být krásné.\
Na nádraží jsem se oblékl, nasedl a vyrazil přes město na kole. Provoz byl minimální, tak jsem to vzal po velký. Ve srovnání s jízdou přes Francii a Švýcarsko vlastně velká silnice do Lásenice tak moc velká není.\
Domu jsem dorazil přesně v oznámený čas. Čaj rozehřál mé zmrzlé tělo zevnitř a s tátou jsme se dohodli, že vyrazíme na na výšlap po okolí. Odpo totiž mělo pršet. nevypadalo to, že by mělo, ale proč na to čekat že?\
Vzal jsem si pevné boty a musím říct, že je to oser. Bolel mě z nich kotník, jak se vůbec nepoddávali tělu. Nádherně vybarvené stromy nešly zaboha vyfotit. Potkali jsme tolik dech beroucích výhledů, ale focení jsem téměř vzdal.

![image](11_2.jpg)

Táta povídal, že byl na setkání seniorů a že Honza Hamerník má prý druhou dceru. Potkali jsme dva úly a povídali si o výletu do Jeseníků a o Skandinávii. Taky prý příští rok konečně zasejí v okolí Lásenice obilí místo kukuřice, který huntuje přírodu.\
Táta k obědu upekl Kuře s kaší. Přijmout darované jídlo je jedna z mých výjimek a napekl to moc dobře. Byl bych kretén, kdybych dělal problémy.\
Opravdu se rozpršelo. Pustili jsme se do rozpohybování obrázků pomocí Pohotoshopu. Nakonec se ukázalo, že to není dobrá volba a přešli jsme na FOSS střižnu Open Shot, kterou už měl nainstalovanou.\
Až do večera jsme potom diskutovali o politice a o válce. Neshodli jsme se na ničem, ale docela podnětný to bylo. Žijeme oba v bublinách. Dost rozdílných.

![image](11_3.jpg)

### 12.11. Jih cyklistický

Déšť se odporoučel. Padlo rozhodnutí vyrazit před obědem na kolo. Táta nabil freebike a po snídani jsme vyrazili směr Nová Bystřice.

![image](12_1.jpg)

Podzim se vybarvil. Obloha byla doknale modrá a táta mi dával zabrat, neb freebike tahá do kopce lépe než mé nohy po nemoci netrénované. Zastavovali jsme a fotili. Já na telefon, táta na jeho bezzrcadlovku. V Bystřici jsme zastavili na náměstí a v prvorepublikové kavárně si dali Americano a Latté. Uvařit kafe tam uměli. Pán byl na svůj podnik hrdý, měl svérázný humor a zval nás ať se zastavíme opět.\
Protože bylo krásně, protáhli jsme si trasu přes Senotín. Táta se vyptával na Mišky práci a byl docela zaujatý jejím živobytím. Výhledy druhé poloviny výletu byly snad ještě hezčí.

![image](12_2.jpg)

Místo dokopců přišly spíš zkopce a začal jsem tátovi ujíždět.

![image](12_3.jpg)

Doma jsem se pustil do dopisování deníku. Ajša mi seděla na klíně a sluníčko mě na zahradě hřálo. Táta v mezičase usmažil sýr a dali jsme si ho s vařeným bramborem. Po jídle jsem na televizi promítal fotky ze Slovinska, Jeseníků a z přesunu Tiny Housu.\
V pět jsem ale chtěl vyrazit. Slunko už zapadlo a já jsem chtěl v Soběslavi chytit vlak před sedmou. Naházel jsem věci do batohu, rozloučili jsme se a já vyrazil na noční cestu.\
Na kopci do Vydří mi blikačka začala signalizovat že je vybitá. To mě moc nepotěšilo a jízda napoloslepo byla adrenalinová. Vydržela ale až na nádraží. Navíc jsem měl žlutou bundu s odrazkami a rozhodně jsem byl vidět. Auta mě objížděla obloukem už zdaleka.\
Noční obloha ale byla velkolepá. Jel jsem skoro celou cestu za velkým vozem a měl tak pocit, že jedu za Miškou. S ní je velký vůz vždy před námi. Nakonec jse si cestu zkrátil a v Kardašce nasedl na vlak. Přijel 2 minuty po mě. Ve Veslí jsem si koupil kakao z kafostroje a v rychlíku pokračoval v psaní deníku.

### 13.11. Počasí v prdeli

To jsem si řekl, když jsem viděl předpověď na týden dopředu. Mělo pršet, být hnusně, pršet ještě víc a to samý dál a dál. Víkend byl asi poslední čas, kdy podzim stojí za to být venku.\
Den jsem ale začal jógou. To už jsem neudělal dlouho. Přemýšlel jsem jestli náhodou nepůjdu ráno běhat, ale řekl jsem si, že bazén po práci bude lepší volba.\
Pro snídani a mléko jsem se stavil cestou v Bezovce. Decaf z Aeropressu mi přišel vhod. Kofeinová káva v posledních dnech mi nedělala nejlíp. Klepaly se mi ruce a pobolívávala hlava. Je to divný. Co jsem kofein vyřadil, už ho asi nedokážu zařadit bez silných následků. Stejný je to s chlastem. Dvě piva mě rozbijou. Ale co. Prostě se akoholu a kofeinu budu vyhýbat. Stejně mi to skoro nic nedávalo.\
V průběhu dne Jarda psal, že bude mít v Balbínce koncert. Přemýšlel jsem zda jít, ale Kadé Chim už jsem viděl x-krát a skoro vždycky mi to přineslo spíš depku než nějakou radost.\
Po dvanácti set metrech na Olšance, kde sice bylo lidí randál, ale v mojí lajně byli obdobně rychlí lidé jsem jel do Lidlu a potom domů, udělat si miš maš na pánvi z noků, mražené zeleniny, tofu, salátu a sýru.\
Bylo to moc dobrý. U jídla jsem koukal na poslední díl Invincible. Přišlo mi, že drive předchozí série byl pryč. Stejný pocit jsem měl předtím i u Lokiho. Zlatá éra televize asi skončila. Řekl jsem si, že se musím vrátit ke knížkám. Ostatně Rowlingová vydala nového Strika.\
Před spaním jsme měli naplánovaný hovor s Miškou.\
Jako vždy se to natáhlo na několik hodin. A byl to docela vážný telefonát. O budoucnosti bytí v domovině či jinde.

### 14.11. Revitalizace nabíjecích boxů

Omarovi jsem slíbil, že mrknu na nabíjecí boxy v Malešicích. Úterý bývá vhodná volba na to vyjet jinam než do Karlína.\
Bylo třeba je rozebrat úplně, omýt elektroniky v lihu a skříň nějakým čistícím přípravkem, který jsem zabavil uklízečce.

![image](14_1.jpg)

![image](14_2.jpg)

![image](14_3.jpg)

lepení dvířek mikrovlnky

### 15.11. Lepší workflow

Čekalo mě pokračování opravování boxů v Malešicích. Vyvezl jsem odpad, který se několik měsíců válel za košem a opět tak mírně snížil míru chaosu v bytě. Ve skříních toho ještě čekalo hodně, ale bylo to na dobrý cestě. Neměl jsem nic k snídani a tak jsem se zastavil v Penny a koupil si kaiserky a sýr. Posnídal jsem to přímo před krámem, kde na mě nějak měšťák čuměl jak z višně.\
V Malešicích mi Fíla nabídl překapávaný kafe. Že nabízel, neodmítl jsem. Taky jsem se cítil ne úplně probuzeně. Poslední dobou mě hodinky za kvalitu spánku moc nechválily. Poslední dobou jsem ale taky tu a tam začal pít kofein. Řekl jsem si, že opět začnu být striktnější a uvidím, jestli je tam souvislost.\
Chaos v Malešicích mi začínal jít na nervy. Bylo třeba vylepšit pracovní workflow. Uklidil jsem stůl v rohu, udělal z něj docela legit ESD pracoviště, zrušil křížení na kabelech a dal se do práce na dalších boxech.

![image](15_1.jpg)

Ohořelý lísteček s nápisem fire ve mně nevyvolal pocit nejlepší pocit. Vlastně jsem si ale pamatoval jak to vzniklo a až tak žhavý to nebylo. No pun intended.

![image](15_2.jpg)

Daník napsal, že večer bude hrát v Kaštanu. Dal jsem vědět Ondrovi, zda by nešel. Taky jsem doufal, že by šla Miška s námi, protože se vracela s předstihem, ale přišlo na ní nějaké churavění.\

![image](15_3.jpg)

Koncert čtení o zlu\
Kamarádi Adam a Ondra jsou hvězdami místního podniku.\
Cesta tramvají\

### 16.11. Sacharidy

*Chyba je nepít!*\
*Nemůžeš pak pivo lít,*\
*a ráno fit být.*

Haiku, co mi přišlo na mysl během rána. Reálně byl spíš problém v tom, že jsem nespal. Jenže i to co jsem naspal stálo za starou bačkoru. Hodinky mě informovaly o tom, že jsem naspal přesně 0 minut REM spánku. Už se to stalo vícekrát a chlast v tom měl vždycky roli. Dvě piva. Abstinencí jsem se rozbil.\
Na kole jsem jel netradiční cestou. Pod magistrálou, Kateřinskou, Štěpánskou, Na Příkopě a pak Na Florenci. Cesta, víc cyklistická než magistrála. A paradoxně mnohem nebezpečnější. Několikrát mě někdo ohrozil.\
V Lidlu jsem koupil snídani. Cormoran Strike říkal, že kocovina je nedostatek tekutin a cukru. K banánům a jablkové mřížce jsem si koupil ještě čokoládu. Sekundárním problémem kalorií v pivu jsou zdá se kalorie v čokoládě.\
V práci jsem se jal třídit součástky. A zabralo mi to celý den. Ale měl jsem radost. Pořádek v součástkách mírní bolehlavy.\
Čtvrtek, gastro, buchtičky se šodó. Další prázdný kalorie.\
Po práci jsem šel pěšky na Florenc. Miška totiž s bráchou jela do Amsterdamu a tohle bylo jediných asi 15 minut v týdnu, kdy jsme se mohli vidět. Její brácha je nejmíň o hlavu vyšší než já. Ale působí moc fajn. Vyprávěl jsem o koncertu a o pánovi v tramvaji a uteklo to jak voda. Počkal jsem ještě než vyjedou a zamával jí do předního okna ve vyšším patře.

![image](16_1.jpg)

Ve Florentinu jsem koupil špenát, kukuřici, tofu a noky a pěšky vyrazil na hlavák. Rozpršelo se a byla to otrava. Lístek mě stál 14 korun a většinu času ve vlaku jsme stáli. Doma jsem se dal do vaření s tím, že co je zelený je zdravý. Navíc to bylo moc dobrý.

![image](16_2.jpg)

Miška mi ještě poslal pár zpráv z cesty, já si přečetl pár stránek knížky a zalomil. V noci přijel Kendy, asi na minutu mě vzbudil, ale pak jsem opět usnul do hlubokého spánku.

### 17.11.

Přes 10 hodin jsem naspal. A poměry jednotlivých spánků byly správný. Déšť taky odešel a vypadalo to na dobrej den.\
Vyrazil jsem zalít Martě kytky, neb večer jsem na to úplně zapomněl.