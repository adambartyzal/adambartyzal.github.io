## [Srpen](2022.md)  <!-- omit in toc --> 

- [1.8. Zpátky do práce](#18-zpátky-do-práce)
- [2.8. Do Kyjí se nejezdí na první dobrou](#28-do-kyjí-se-nejezdí-na-první-dobrou)
- [3.8. Běžný pracovní den](#38-běžný-pracovní-den)
- [4.8. Vidět Míšu po letech je jak vidět Míšu včera](#48-vidět-míšu-po-letech-je-jak-vidět-míšu-včera)
- [5.8. Na Radostín](#58-na-radostín)
- [6.8. Festivalová nálada](#68-festivalová-nálada)
- [7.8. Sára má (morální) kocovinu](#78-sára-má-morální-kocovinu)
- [8.8. Něco na mě leze](#88-něco-na-mě-leze)
- [9.8. V Čechách utrácím mnohem víc než ve Skandinávii](#98-v-čechách-utrácím-mnohem-víc-než-ve-skandinávii)
- [10.8. Petr s Robinem](#108-petr-s-robinem)
- [11.8. V práci sám](#118-v-práci-sám)
- [12.8. Se sklem z deště pod okap](#128-se-sklem-z-deště-pod-okap)
- [13.8. Sbohem Ubuntu](#138-sbohem-ubuntu)
- [14.8. Výlet po pivovarech s Nováčkovic kamarády](#148-výlet-po-pivovarech-s-nováčkovic-kamarády)
- [15.8. V kyjích jsou neštastní](#158-v-kyjích-jsou-neštastní)

### 1.8. Zpátky do práce

Závidím lidem co jsou po dovolené odpočatí. Ráno jsem si totiž uvědomil, že mě úplně všechno bolí. Měl jsem několik desítek škrábanců, asi osm černých modřin, pár spálenin a rozhodně se mi něchtělo do ranní rutiny cvičení, kterou jsem plánoval. Vlastně jsem se z postele vyhrabal až hodinu po zazvonění budíku.
Ranní jízda přes Vinohrady mi dala sodu. Zřejmě jsem měl po tří denním lití kocovinu.V Karlíně ve vývoji nikdo nebyl, což mě rozesmutnilo a já se tak sám pustil do těch míň zábavných, ale asi důležitějších činností. Nakupilo se jich tam na nejmíň týden práce a po obědě s Vojtou a Ludvou v Gastru jich DJ přivezl ještě víc.\
Po třetí přišla máma. Přinesla mi mikinu, která mi byla velká a náramek, který se mi nelíbil. Takový kožený pásek s nápisem Dobroduh. Už asi stokrát předtím jsem jí řekl, že se věcí zbavuju a ne je akumuluju. Chtěl jsem na to navázat tím, že na cestě mi chyběli lidé a ne věci, takže by bylo bizarní připomínat si to věcí. Ale nestihl jsem to. Vzala si to těžce osobně. Prohlásila, že jsem ještě horší člověk než jsem byl předtím a odkráčela bez pozdravu ven.\
To mi moc na náladě nepřidalo. Asi jsem netaktní kokot. Ale stejně si myslím, že to bylo zbytečný. Mohla si odpustit ty dárky a mohli jsme si dát v klidu kafe a popovídat si.\
V internetovém bankovnictví jsem si všiml, že můj účet už není zadarmo. Po práci jsem se zastavil v bance a dozvěděl se, že je zdarma jen do 27 a poté stojí stokorunu měsíčně. Dá se tomu ale vyhnout tak, že člověk platí kartou a přispívá si do penzijka. Na místě jsem se ještě nerozhodl, zda z české odejdu či na to připojištění něco pošlu, ale stejně mě naštvalo, že se se mnou snaží vyjebat.\
Po sedmé jsem zašel za Marťou pro věci co mi brali autem. Vilda byl u ní a pomohl mi sbalit stan. Povídali jsme si všichni asi až do deseti večer nad čajem. Měl jsem ale plán dohnat ztracené spaní a tak jsem vyrazil domů, zalomit co nejdříve.

### 2.8. Do Kyjí se nejezdí na první dobrou

Definice šílenství zní dělat stejné věci a očekávat různé výsledky. Možná že přece jen trochu šílený jsem, neb jsem opět jel do Kyjí a očekával, že všechno co budu potřebovat na stavbu posledního nabíjecího boxu tam bude. Inu mělo mě napadnout, že nody tam budou, ale v Safiralu neprošly testem. Co naplat, z kyjí jsem po hodině práce jel do Karlína na otočku.\
Na oběd jsem tam byl přílš brzy a v Kyjích bych zas nestihl dostavět box, dřív než všichni zmizí v trapu. Jídlo tak muselo počkat. Jinak mi stavba šla od ruky. Taky mě potěšilo, že jsem po měsíci viděl Šťépu a po měsíci a půl Ivana, který byl v Kyjích vypomáhat s přehazováním hlávek. Činností, která nudná, těžká a časově náročná. Ivan má nervy ze železa.\
Vyjma boxu jsem v Kyjích ještě dopsal návod na kolotočový tester, ale jinak to moc produktivní den nebyl.\
Na pozdní oběd jsem zajel do globusu a když už jsem byl na Čerňáku, napsal jsem Tomášovi. Odepsal ať se zastavím, že jsem vítán. Byli s Veronikou v Hornbachu a chystali se na střechu, dát květiny do parády. S Tomem jsme nahoře posedávali a Veronika se venovala kytkám. Nebylo to tak šovinistické jak to vypadá napsané. V podstatě vytrhala jen trochu plevelu a nechtěla abychom jí do toho lezli.\
Tomáš promarodil Colours, na které spolu chtěli. Pořád působí jako poustevník a v bytě je jen s kocourem. Veronika je pořád s Martinem a pořád mi přijde, že jejich vztah je nikam nevedoucí a bez jiskry. Zřejmě jim to tak ale vyhovuje. Střecha je ale pěkná. Opravdu mě mrzelo, že na jejich otevíračku tam nebudu.

![image](2_1.jpg)

Veronika někdy kolem osmé vyrazila a s Tomem jsme si povídali až někdy do půl desáté, kdy už jsem vyrazil zpět. Ještě že jsem koupil ta světla. Tma přišla náhle a zahalila Prahu.

### 3.8. Běžný pracovní den

Na něco jako běžný pracovní den jsem se těšil tak dva měsíce. Protože se ale za ty dva měsíce nakupila spousta rutijní práce, vůbec mě to nebavilo. Postupně jsem v Karlíně procházel věci o kterých jsem věděl, že je třeba se jich zbavit napřed abych se mohl dostat k něčemu zábavnému. Bylo toho ale opravdu hodně. Ne na celý den. Spíš tak týden. Jediný highlight dne byla nová italská restaurace na Křižíkově.\
Šli jsme s Ludvou, Vláďou a Mončou. Došlo mi že s Mončou jsme byli v Čechách v restauraci snad poprvé spolu. Do té doby jsme se takhle vídali jen ve Finsku. Po výborných lasagnich se sumcem jsem po ní ještě dojed ceasara.\
Večer jsem byl hodně unavený. Knížka Upgrade, kterou se mi konečně podařilo upirátit mě ale pohltila a spát jsem šel hodně po půlnoci.

### 4.8. Vidět Míšu po letech je jak vidět Míšu včera

Vojta začínal v Kyjích v sedm ráno. Měl jsem mírné ambice dostat se tam taky na sedmou, ale asi je to mimo moje schopnosti. Z Vršovic jsem vyjel až po sedmé a pracovat jsem začal až po osmé. Mým cílem bylo zjistit, proč odchází MCU na EBMC deskách. Z porady totiž vyplynulo, že skoro polovina desek odejde a to je drahý špás.
Hned druhé kolo odešlo. Během celého dne jsem ale na nic nepřišel. Zdá se, že moment kdy deska odejde je úplně náhodný.\
Na oběd jsme jeli Ivanovou pětistovkou do Globusu. Jel jsem tím poprvé, ale jezdí s tím úplně stejně jako se smartem. Nad jídlem Ivan prohláil, že si myslí, že jsem Marťi záloha. Tenhle názor už mě začínal unavovat.\
Na půl šestou jsme ale byli dohodnutí s Míšou, že se potkáme pod Ladronkou, půjdeme na procházku a dojdeme do hvězdy na koncert kamaráda jejího kamaráda. Teplota během dne vystoupala na 35 a když jsem váhal zda jet rovnou do jednoho z nejvyšších kopců na úplně opačné straně Prahy, či se zastavit doma. Druhá volba byla jasná. Ve Vršovicích ze mně teklo tak, že jsem kolo nechal dole v mezipatře a koupil jízdenku na MHD.\
Dohodli jsme se, že se potkáme u stadionu. Byl jsem tam dřív a sedl si na vrchol schodů vedoucích k tomu betonovému kolosu. Na hlavě jsem měl Maťi slamák a na očích brýle. Míša mě kvůli tomu nepoznala. Horko jako by ještě zesílilo. Vybrali jsme cestu stínem a sdíleli co hezkého se nám stalo od dob co jsme se neviděli.\
Měla nového kluka, byla znova na Madeiře, Mauricius prý byl skvělý, několikrát se přestěhovala po Praze, teď bydlí Na Hřebence a její práce v T-Mobile, která jí outsourcuje do Deutche Telekomu má za důsledek, že v Čechách je jen o víkendu a štve jí to.\
Na Ladronce jsme si dali Pivo a Limonádu. A povídali si dál. Když už bylo po sedmé, přesunuli jsme se na koleje Hvězda. Zvenčí to tam vypadalo mrtvě, na vnitřní straně bloku paneláků byl opravdu klub Le Fakap s malou dřevěnou stagi a společnost se shromažďovala. Barman točil pivo první den v životě a řezané se mu docela povedlo. Seznámil jsem se s jejími kamarády a kamarády jejích kamarádu, ale v hlavě mi uvízl jen starší Pepa, který byl hodně povídavý a připomínal mi Roberta a pak pilot zřejmě Honza a pár vysokoškoláků z pole myslím že Ondra a Iva.\
Bavili jsme se o muzice, Lacu Deczim, ETFkách a Pepově synovi. Byla to podivně dospělá diskuse na to, že vlatně byli mladší než já. I když možná byla mladší jen Míša a to jen o rok.\
Kapela hrála hodně popových hitů. Od Ready Kirken, přes Beatles po Robbieho Williamse. Jeden ze čtyř kluků zpíval úplně jako holka. To bylo trochu zvláštní, ale hodně to tam sedlo a musel jsem uznat, že jsou fakt dobrý.

![image](4_1.jpg)

Když dohráli, ještě jsme si asi hodinu povídali všichni nad pivem, ale Míša chtěla vstávat brzy a mně se to vlastně taky hodilo, protože v pátek jsme měli odjíždět na Radostín. Rozloučili jsme se tedy a vyrazili opět ke stadionu, tentokrát skrz Břevnov. I přes to, že původně říkala, že pojede autobusem, jsme šli pěšky až k autokinu za stadionem, kde dávali Elvise. Povídali jsme si o cestách, práci se Saudey, udržitelnosti a vegetariánství. Zmínila, že se bála že si moc nepopovídáme, ale prý jsme se bavili jako bychom se viděli včera. Nakonec jsme se rozdělili u kolejí, já si vzal rekolo a dojel zpátky ke mně domů.

### 5.8. Na Radostín

Už zase se mi nedařilo vstát brzy. V noci bylo horko a posledních pár dní jsem kvůli tomu špatně spal. Když jsem se konečně dokopal k tomu se zvědnout, šel jsem rovnou do studené sprchy. Posnídal jsem nějaké zbytky, sešel dolů, povídal si s paní Sojkovou a při výjezdu objevil, že mám prázdné duše. Neměl jsem kapacitu to řešit. Vzal jsem Rekolo ze včerejška a dojel do Karlína. Pustil jsem se do probírání hromady krabic vratek desek z výroby, kterým pravděpodobně nic nebylo, ale bylo je třeba projet testerem. U motorových je to obzvlášť ojeb, protože je třeba sundat a nasadit chladič.\
Na oběd jsme šli do Indie. Špenát v pátek je klasika. Tentokrát si ho dali všichni, což bylo bezprecenedtní. Horko z předchozího dne se nevzzdávalo a bylo jasné, že bouře dřív nebo později musí přijít.\
Po práci jsem domů jel opět na rekole. Chvátal jsem abych se stihl nalodit do auta. Zákon schválnosti ale říká, že zpoždění toho kvůli kterému chvátáte roste přímoúměrně tomu, jak moc chvátáte. Kája si po domluvené hodině odjezdu dávala šlfíček a sprchu aniž by napsala že přijede pozdě.\
Nějak jsem se na Radostín netěšil. Což není pravda. Prostě jsem se akorát nestihl těšit. Postupně to ve mě ale kumulovalo. V autě jsme dělali blbé vtípky o kožených sedačkách, komentoali navigaci a diskutovali o policii v civilu, o které byla reportáž v rádiu.\
Na nákup jsme se zastavili ve Ždáře v Albertu. Jarda nadával jak je Albert drahý a je pravda, že spousta věcí tam byla nesmyslně napálená.\
Po přijetí do stanového městečka jsem vyazil rovnou do areálu. Stavění stanu jsem nechal až na později. Pozdravil jsem se s Domosem, Kendym, kterého jsem viděl asi po dvou měsících i přesto, že spolu bydlíme, Magdou, Kolínem, Denny a spoustou dalších lidí.\
Když jsem se navrátil ke stanům, přijel Karel s Týnou. Týna vypadala hrozně fancy, ale vůbec nepusobila jako high maintanance kinda girl. Postavili jsme stany. Karel bezva staré Áčko, které sklidilo uznání a vyrazili jsme do Areálu.

![image](5_1.jpg)


Pomalu začínali hrát poletíme?. Fronta na pivo byla nekonečná, guláš docela drahý, ale dobrý. Koncert poletíme? byl velmi šablonovitý. Ale nebylo to na škodu. Zazpíval jsem si, lidi zapařili, prostě docela fajn koncert.

![image](5_2.jpg)

Po koncertě jsme se přesunuli k ohništi. Oheň nehořel, ale postupně jsme se tam scházeli ve větším a větším počtu. Kapela Čardáš Klaunů, která hrála v povzdálí zněla chvíli jako Foos, chvíli jako Soundgarden, SOD, Walk Choch Ice, Lucie a kdo ví co ještě. Byl jsem z toho nadšený. Na ostatní ale šla spavost. Když dohráli, zbyli jsme jen já s Ondrou. Společně jsme se šli podívat na Swing Pigs. Django Reinhardt a Stephan Graphelli hadr. Bylo to fakt bezva. Dohráli někdy před druhou a to už byl opravdu čas jít spát. Navíc déšť, ke kterému se schylovalo už nějakou dobu konečně přišel.

### 6.8. Festivalová nálada

Pršelo až do rána. Špunty v uších mi ale odfiltrovaly většinu ruchů, jako například někoho padajícího na stan Sáry s Jardou. Což se možná nestalo, ale jejich stan tak ráno rozhodně vypadal. Karel měl vařič a tak přišel čas na kávu z mého aeropressu. Mléko jsem si ale nevzal, takže byla černá jako ropa.\
Dopoledne jsme posedávali v kroužku u ohniště a diskutovali až do začátku cestovatelské přednášky.\
Ta byla trochu slabá. Kluci co se plavili po Dunaji z Bratislavy až do Černého moře sice měli hezký výlet, ale přednášku si moc nepřipravili. Kdybych se jich v průběhu neptal na různé věci, skoro nic bych se nedozvěděl.\
Jarda si jeho přednášku taky připravil jen vzevrubně, ale o daném tématu už mluvil nastokrát a tak jeho přednes byl značně vtipnější a ucelenější. Mluvil o tom, jak zlepšit natáčecí skills a jak je využít ve zbytku času na festivalu, abychom dohromady natočili aftermovie, které sestříhá.
Divadlo Napříč mě tentokrát nebavilo. Odebral jsem se proto zpátky do stanového městečka na oběd. Nebyl jsem jediný a tak jsme u stanů vařili a jedli vlastně všichni z našeho náměstíčka. Zpět do areálu nás přitáhla vidina válení se u vody s vodní dýmkou a zvuky nu-metalové kapely Dragon Brew. Šílená směsice freejazzu, alternativy a kdo ví čeho ještě skládající se z několika mladých lidí a dědy klávesáka byla famózní.

![image](6_1.jpg)

U řeky Réba hejtovala Karlovo dospívání, Týny věk a vzhled, nedospělost lidí obecně a já už ani nevím co. Občas Ondru nechápu jak s ní dokáže přežít.\
100% byli energičtí na 100%. Rockabilly kapela trochu nudná a Král Doubek bezva oddychový. Je jedním z důvodu, proč se na Radostín vracím rád. Jeho lesní stage, souznění s přírodou, srdce které do toho dává, a texty které píše víc pro sebe než pro ostatní jsou pro mě ten správný highlight. I jeho Réba dokázala urazit.

![image](6_2.jpg)

Zato Prago Union mě zkalamali. Technicky to byl bezva koncert, ale emoce žádné. Težce v konstrastu s 100%, kteří sice kompozičně pokulhávali, ale s publikem pracovali tak, že si to všichni užili. Kato se tvářil jako by ho celý Radostín vysíral a radši by se doma koukal na televizi. Štvalo mě to až tak, že jsem si šel číst do stanu.\
Sára se vylila tak, že začala srát všechny kolem sebe. Ale velmi vtipným způsobem. Klukovi co s námi seděl ráno v kroužku házela mince do kasy, když dřímal. Nutno podotknout, že to nebyly její peníze. Vyškemrala je od lidí kolem, které pak vyhlásila, že jsou asi příliš bohatí, když dávají peníza na takovou blbost.\
Poslední koncert, který jsem slyšel, byl takový zajímavý pančík. Hodně šablonovitý, ale rozhodně ne nudný. Jednu s Martinem už jsem ale prospal.

### 7.8. Sára má (morální) kocovinu

Probudilo mě lamentování Sáry o tom jak je jí strašně špatně. Všem vyprávěla jak se sejmula a chovala nepatřičně. Na snídani jsme vyrazili do areálu. Boršč, který byl k dispozici, většina lidí popsala jako zelnici. Ať už to byl či nebyl boršč, mě to chutnalo. Zato kafe bylo podprůměrné. Možná že jsem začínal být zhýčkaný svou čerstvě namletou kávou připravenou v aeropressu.\
Lidé se loučili a vyráželi. Karel chvátal a tak on, týna a Ondra s Rébou zmizeli relativně rychle. My jsme se postupně přesunuli zpátky ke stanům a začali balit. Já měl stan sbalený nejdřív a tak jsem se pustil do vína. Nejsem řidič a víkend byl ještě mladý. Bylo vidět, že další lidé to vidí podobně. Ostatně bylo hezky narozdíl od předchozího rána, takže zřejmě doháněli jistý festivalový dluh.\
Denny s Ondrou se přišli rozloučit a když odjížděli vytroubili nás klaksonem.

![image](7_1.jpg)

Než jsme vyrazili my, byl čas oběda. Zastavili jsme tedy v hospodě v netíně. Dali jsme si výpečky a smažák. Ten neudělal nejlíp Sáře a před nájezdem na dálnici ho šla vyzvracet. Škoda peněz, nebyl nejlevnější.\
Když jí bylo líp, pokračovali jsme a komentovali schopnosti ostatních řidičů. Byl to totiž debil vedle debila a nešlo kvůli nim nepodjíždět.

![image](7_2.jpg)

Kája mě hodila až domů. Tam jsem si jen na chviličku lehl a usnul asi na dvě hodiny. Když jsem se probral, přečetl jsem si zprávu, zda nevyrazíme na pho. Jarda se Sárou ale usnuli taky, takže nám to vyšlo tak nějak na stejno.\
Vietnam food už zavíral. Vybrali jsme tedy Pho bibo na horkách. Bylo to docela autentické místečko, ale na Vietnam foods nemělo. Sára si pochvalovala svoí tofu verzi, mně moje pho bo přišlo průměrné a jahodová limonáda mohla mít víc jahod. Ale na uzavření týdne, doplnění tekutin po celovíkendovém lití to bylo fajn. U botiče jsme se rozloučili a já šel domů koukat na Orville.

### 8.8. Něco na mě leze

K snídani banán, donut, a kafe. Šel jsem totiž plavat a bylo třeba trochu se nakopnout. I tak jsem plaval za 2:13 na sto jako chcípák.\
V práci jsem konečně dokončil vratku z BPL a pustil se do něčeho zábavnějšího. Konkrétně do stavby testeru na g2lock. Na obědě se Ludva zmínil, že Ondra z Monikou jsou asi doma s covidem a spíš s humorem se ptal jestli já jsem v pohodě. Na obědě jsem se v pohodě cítil ale odpoledne mě začalo škrábat v krku a cítil jsem, že na mě něco jde. Vzal jsem freebike a šel si domů lehnout. Původně jsem měl plán uklízet, prát a dávat si život do pořádku, ale nakonec jsem opravdu spíš jen ležel a snažil se vypotit nemoc dřív než mě sundá.\
K večeři jsem si udělal zeleniový salát a smoothie ze zázvoru a kurkumy. Nandal si zimní čepici a mikinu a zachumlal se do peřin abych podpořil vyšší teplotu v těle. Po chvíli čtení jsem zalomil a spal docela tvrdě skoro deset hodin.

### 9.8. V Čechách utrácím mnohem víc než ve Skandinávii

Ráno jsem se cítil docela zdravě. Hodinky neukazovaly větší stress a RHR bylo na 55 což je obvykle úkaz toho, že mě žádná nemoc nepřepadla. Možná jsem byl prostě dodělanej z víkendu a klimatizace v Karlíně mi nepomohla.
Úterý bývá klidný den a tenhle nebyl výjimkou. Celý den jsem si v klidu stavěl elektroniky do g2 testeru. Ze safiralu přišla stížnost, že něco nefunguje, ale pravděpodobně se jim jen desky špatně připojovaly pomocí hrotů.\
Na oběd jsme vyrazili s Vojtou do gastra. Dal jsem si kaťák a nahrál na kartu tisícovku.\
Po práci jsme šel plavat. Tempo jsem záčkl na dvě na sto a kdyby nebylo v každé lajně 6 lidí, možná bych ho zmáčkl i níž. V Edenu jsem se zastavil pro kasein a kávu. Dalších osm set šedesát tak prolétlo komínem. Marťa psala, že se večer mám zastavit, že pokecáme o festivalech.\
Stěží jsem stihl sníst osmažené nudle a už stála dole pod domem. U ní jsme připravovali musli tyčinky pro skauty, se kterými plánovala strávit celá následující týden. U pečení jsme si dali pivo, pouštěli hudbu a povídali jsme si o zážitcích z našich víkendů. Po akrofestivalu, kde jí nechala Ola na ocet se zastavila se u Honzovi rodiny pro fošny na stůl, který by jí skoro švára Martin už asi nikdy nedal dohromady. Stýskalo se jí po jeho rodině, ale měla skoro panický záchvat, že se tam s ním potká, když zahlédla jeho auto.\
Když jsme dopekli a Marťa pověsila prádlo, vůbec se mi nechtělo domů. Vlastně se mi nechtělo ani zvedat z podlahy na které jsem ležel. Ale i na mě čekalo v pračce prádlo a táhlo na jedenáct.\
Před Petrohradskou postávali hipstři, kterým na rozdíl ode mně padesát za pivo zřejmě vůbec nevadilo.

### 10.8. Petr s Robinem

Asi to bylo pozdní kávou, nebo tím že jsem šel spát až před druhou, ale celou noc jsem se obracel jak ražniči.\
S Vojtou jsme šli na salát do nové Indické. To úplně nešlo dohromady s tím, že jsem plánoval za jídlo šetřit. Sto pade za salát, který byl vskutku dobrý, ale abych byl spokojený snědl bych dva za zaplatil polovinu.\
Petr se ozval, zda by nemohli přespat s Robinem u mně. Odložil jsem tedy plavání po práci na další den a vyrazil na Hamr. Robin si malou raketou pinkal na zdi. Vypadalo to že už je unavený a vskutku byl kůvli tomu protivný. S Petrem jsme dali večeři a dvě pivka. Skládal u nich rubikovu kostku, kterou jsem mu několikrát rozhodil.

![image](10_1.jpg)

Po véče jsme se vydali ke mně. Oni busem já na volnokole. Než přijeli, poklidil jsem nádobí a připravil ležení. Petr osprchoval Robina a dal ho s tabletem ke spaní. My jsme ale o moc dĺe vzhůru nevydrželi.

### 11.8. V práci sám

Robin ráno kreslil obrázky lodí. Dostal jsem zprda, že nemám pastelky. Petrovi jsme v aeropressu udělal kafe a rozlil jsem ho všude po kuchyšké lince. Napodruhé už to vyšlo lépe. Sbalili jsme improvizované spaní a vyrazili do světa.\
Cestou jsem si v albertu koupil snídani a v Kralíně mi došlo, že tam budu celý den sám. Ze Safiralu mi napsali, že problém s testerem vyřešili a nemusím testery posílat. Trvalo to tedy jen tři emaily než udělali co jsem po nich chtěl. V průběhu dne jsem psal jsem scénář g2lock testu a testoval desky co se vrátily z Helsinek.  Pil jsem u toho další kávu a pociťoval příznaky vysazení kofeinu. Za poslední dva měsíce jsem vypil víc kafe než kdykoliv v životě a cítil jsem, že mě to dobíhá. Bylo třeba na chvíli vysadit. Naštěstí moje oblíbená Colombia Decaf je jedna z nejlepších káv, které jsem kdy pil.\
Kvůli absťáku jsem se ale cítil grogy. Cítil jsem to i při plavání. Kilometr mi dal zabrat. Doma jsem s sebou sekl na gauč a koukal na Stranger Things.\
Večer mi Marťa s Olou přinesly klíče od jejího bytu, abych jí mohl zalít kytky až tu nebude.

### 12.8. Se sklem z deště pod okap

Spánkový expert říká, že dospat ztrátu nejde. Já měl ale ráno pocit, že aspoň trochu jsem se tomu přiblížil. Ještě jedna noc pořádného spánku a možná tu nekonečnou únavu porazím, přišlo mi.\
Francouzi nakonec napsali, že když připojili kabely stanice začala fungovat. Koho by to totiž napadlo, že musí mít zapojené kabely. Ale co už. Aspoň jsem nemusel nic dělat. Pokračoval jsem tedy v testování a opravách desek. Tentokrát z Lahti.\
Popraskané krycí sklo na telefonu už mě začalo štvát. A žloutnoucí obal taky nebyl moc hezký. Rozhodl jsem se zainvestovat do nového. U skla to bylo opodstatěné, obal ale vyjma vzhledu funguje pořád dobře. Musím začít šetřit říkal jsem si. Opravdu jsem utrácel docela dost.\
V Alze jsem si otevřel svůj deník na iPadu. Miniatury byly příliš nekvalitní a do pravé hrany tabletu chybělo asi 100px. Rozhodl jsem se, že skript upravím tak, aby obrázky vypadaly hezky i na tabletech.\
Naposledy když jsem lepil sklo na dislej, tak jsem udělal tu chybu, že jsem ho sundal abych vyřešil bublinku. Asi storát jsem si řekl, že pokud tam tentokrát bublinka bude, nechám to být, jinak to pojebu mnohem víc. A samozřejmě že tam byla. A samozřejmě, že jsem sklo zvedl abych to opravil. A samozřejmě, že mi upadlo na podlahu a nachytalo spoustu prachu. Hadříkem jsem ho vyčistil a bylo to jen asi pětkrát horší než předtím. S tím jsem pochopitelně nebyl spokojený a tak jsem sklo ještě jednou sundal a hadříkem to domrdal úplně. Takže mobil vypadal, jako by někdo na chlupatý koberec hodil tabuli skla. Protože jsem alze odmítl dát pár korun za nalepení skla. Zlatý český ručičky!

### 13.8. Sbohem Ubuntu

Už dlouho mě ubuntu štvalo. Na gnome nedám dopustit, i přes to, že mi sebrali moje oblíbené vertikální plochy. V ubuntu ale přestala fungovat spousta věcí které potřebuju. 22.04. byla prostě neodzkoušená a nedotažená verze a po několika měsícich se to nijak nelepšilo. Dle fór na internetech jsem nebyl jediný, koho to štvalo. A tak nastal čas udělat canonicalu pápá.\
Manjaro s Gnomem byla moje volba. Alespoň se naučím s pacmanam a přejdu na rolling release. Během dne jsem zálohoval a poté postupně přispůsoboval systém tak aby mi vyvohvoval.\
Jinak jsem ale během dne neudělal nic z toho co jsem si naplánoval. Kolo pořád leželo dole vyfouknuté, nákup jsem taky odložil a tak byly k obědu i k večeři špagety. Ale moc dobré špagety, ne nějaká studentská verze s kečupem.\
Taky jsem dost pohnul s knížkou. Dle goodreads jsem v roce 2022 přečetl jen dvě knížky. Tragédie. Orville a Star Trek skončily a Stranger Things taky. Ideální čas na to přesedlat z televizní formy na psané slovo.

### 14.8. Výlet po pivovarech s Nováčkovic kamarády

Na snídani už doma nebylo zhola nic. Bylo třeba vyrazit do Lidlu. V 10 hodin jsem měl být v Uhříněvsi, protože jsme s Nováčkovic a jejich kamarády šli na výlet po pivovarech.\
Pizza houska, jablko a pomerančový džus mě jistily. Na vlak jsem stejně musel utíkat.\
Necelý kilometr pěšky po Uhříněvsi a už jsem viděl jak se Nováčkovic snažili vylepšit si své pohodlí ledovým frappéčkem, ale plastové kelímky je zklamaly a lepící sladá hmota tekla všude možně.\
Bus měl skluz. Ale přivezl za námi kamarádku Martinu, designérku oblečení a studovanou architektku. V deset hodin ještě rozespalý jsem nestíhal sledovat rychlý příval slov, kterým popisovala situaci na výstavách designu. Ale zdálo se, že je to zkorumpované stejně jako všechny ostatní oblasti podnikání.\
V Černém Kostelci jsme popošli pár set metrů a jako zřejmě první zákazníci jsme se posadili na zahrádku pivovaru ke třem dešťovkám a černé svini, kterou jsem sic původně nechtěl, ale dostal jsem jí protože si šlapu na jazyk. Nebyla vůbec zlá, nelitoval jsem.

![image](14_1.jpg)

Po malé chviličce se k nám přidali organizátorka výletu Verča a její přítel Tonda. Vypráveli o svatbě kamarádky, která byla bizarní, že by to vydalo na několik dílů telenovely. Rodiny co se nemusely, cizokrajný přítel co se chce živit spekulacemi s NFT a nějaká okultní kněžka. Jako humorná vsuvka rozhodně sloužil Tondovo dolování nosného řízku.. inu na filmové zpracování bych tutově zašel.\
Verče nebylo nejlíp a není nemožné, že za to mohla právě ta svatba. Do dalšího pivovaru se přesunuli autem a mi za nimi dojeli autobusem. V Říčanském pivovaru jsme i poobědvali. Filip s Anet povídali o příhodě s ochromeným, mírně opiveným pánem, kterému chtěli pomoci někde v Černošicích, ale on o pomoc tak trochu nestál. Připomělo mi to naší příhodu s Francouzem, který nás pod obraz vylitý šel zbít, protože si naboural motorku a my na něj nemluvili jeho žabožroutí řečí.\
Verča se nakonec necítila na chůzi, takže se s námi rozloučili a po krátké přeháňce jsme pokračovali pěšky asi 7 kilometrů pěšky do dalšího pivovaru. Nováčkovic totiž sbírali razítka, aby po asi osmi pivech z minipivovarů mohli ušetřit na jednom kousku zdarma. Což vlastně cením. Jak na straně strávníků tak na straně podniků. Gamifikace vždycky fungovala.\
Bylo dusno a i těch 7 kilometrů bylo náročných. IPA za odměnu mi ale chutnala.

![image](14_2.jpg)

I ten autobus o kterém nám paní za oknem říkala, že nepojede nás do Říčan na vlak odvezl.

![image](14_3.jpg)

Před nádražím jsme ještě vykecávali a vybírali Nováčkovic barvu do ložnice. Jeli s námi jen jednu zastávku a s Martinou jsme zbytek cesty bavili o architektech a o tom jak absurdních chyb se lidé, a dost možná se to dá aplikovat spíš na čechy, dopouští, když se rozhodnou, že platit architektovi je zbytečné.


### 15.8. V kyjích jsou neštastní

Něšťastní z toho, že jsme neypátrali proč motorovým deskách odchází procesory. Proto jsem se ráno vydal pomáhat do Kyjí s opravami vložek. Měli tam v tom bordel. Místo toho aby nějak analyzovali situaci. Prostě vytahali všechny vložky z kol, které měly nějaký problém a nechali Toma vyměňovat ebmc aniž by řešili, jestli jsou špatné či ne. Z toho jsem byl neštastný zase já. Zdálo se, že nejvíc problémů je se servomotory.\
Taky jsme našli alespoň vágní spojitost mezi odešlými procesory a odešlými pas senzory. V polovině kol, kde ebmc shořela PAS nefungoval. Zda nefungoval už předtím, než k incidentu došlo je ale záhadou, protože z nějakého důvodu v Kyjích senzory netestovali.\
V podstatě v momentu, když jsem se chystal odejít jsem našel v nabíjecím boxu baterii, která se chovala značně nestandardně. Hlásila overvoltage, ale součet napětí na článích byl pouze 35 V. Pak se na ní BMS vypnula úplně. V sudu na baterie už se válelo 6 vyřazených baterií. Mají to tam fakt na salámu klucí.

