## [Duben](2023.md) <!-- omit in toc --> 

- [1.4. Opravdu aprílové počasí](#14-opravdu-aprílové-počasí)
- [2.4. Zahájení cyklistické sezony](#24-zahájení-cyklistické-sezony)
- [3.4. Osobní Plant Identifier](#34-osobní-plant-identifier)
- [6.4. Okna pro Jardu](#64-okna-pro-jardu)
- [7.4. Velký pátek](#74-velký-pátek)
- [8.4. Do pivovaru Clock](#84-do-pivovaru-clock)
- [9.4. Kocovina podle plánu](#94-kocovina-podle-plánu)
- [10.4. Velikonoce moc neprožívám](#104-velikonoce-moc-neprožívám)
- [12.4. Drákulův pomocník](#124-drákulův-pomocník)
- [13.4. Vojta končí?](#134-vojta-končí)
- [14.4. Réba opět v suterénu](#144-réba-opět-v-suterénu)
- [15.4. Opět do kopce](#154-opět-do-kopce)
- [22.2. Lidí bambilión](#222-lidí-bambilión)
- [23.4. Nějaký nemocný](#234-nějaký-nemocný)
- [24.4. Z práce oklikou](#244-z-práce-oklikou)
- [25.5. S Míšou na Meandry](#255-s-míšou-na-meandry)

### 1.4. Opravdu aprílové počasí

raní uphill\
snídaně ve dvě\
večerní downhill\

### 2.4. Zahájení cyklistické sezony

dopo pršelo\
v jednu na mostě\
k přehradě\
do krčáku\

<a href="../images/2023_april/2_1.jpg" target="_blank"><img src="../images/thumbnails/2023_april/2_1.jpg"></a>

přes háje\
zoo\
po panelce dolů\
kolem přehrady\
petrovicemi\
do H2\

<a href="../images/2023_april/2_2.jpg" target="_blank"><img src="../images/thumbnails/2023_april/2_2.jpg"></a>

o filmu

### 3.4. Osobní Plant Identifier

V jídelně rostla hezká kytka. S Jiřím jsem diskutoval nad tím, zda si stáhnout aplikaci na rozpozávání květin, ale uvědomil jsem si,že Eva pravděpodobně bude fungovat stejně. 

<a href="../images/2023_april/3_1.jpg" target="_blank"><img src="../images/thumbnails/2023_april/3_1.jpg"></a>

Nevím, jak rychle by to zvládl algoritmus, ale Eva odpověděla po 11 minutách. Bromélie. Možná si takovou Bromélii pořídím.

### 6.4. Okna pro Jardu

Cestou do práce jsem na ruské potkal kontejner s okny. Poslal jsem Jardovi fotku, jestli nehledá okno do přední stěny tiny housu.

<a href="../images/2023_april/6_1.jpg" target="_blank"><img src="../images/thumbnails/2023_april/6_1.jpg"></a>

S díkem, že na ně myslím, mi ale poslal fotku, že už okno má a že už to tam mají fancy.

<a href="../images/2023_april/6_2.jpg" target="_blank"><img src="../images/thumbnails/2023_april/6_2.jpg"></a>

### 7.4. Velký pátek

Na velkém pátku byla velká asi tak jen má nechuť vyhrabat se z postele. Sice jsem se zvládl osprchovat už někdy kolem deváté, ale magnetická síla peřin mě vtáhla zpátky do postele ke knížce, sudoku a psaní si s Alčou.\
Internet tvrdil, že Dekáč je otevřený, ale na jejich webu jsem nenašel, že by prodávali velovložky, pásky do ráfků, či cokoliv co by připomínalo ochranu duše před poškozením ze strany ráfku. Tušil jsem ale, že doma by měly nějaké být. A byly. V pytli, který jsem s sebou přivezl z Helsinek. Taky tam bylo několik náhradních duší, které nějspíš byly děravé, ale ne tak jako ty co mi v Karlíně vybuchly. Inu sbalil jsem co šlo a vydal se do práce vstříc vraku svého kola.\
Oprava spočívala v hodně kartáčování, čištění chemií všecho druhu, kterou jsem u nás našel a následné impregnace WDčkem. Taky jsem si horkovzduškou sundal nálepky Remerx, které se mi nikdy moc nelíbyly a prozrazovaly, že přední kolo je širší než zadní.\
Celkově jsem tím zabil asi 3 hodiny, během kterých se v práci ukázal Petr, zřejmě pracovat na hračkách. Testovací jízda do bazénu byla úspěšná. Ráfky nepadaly, vzduch neucházel.\
1500 metrů v kuse za 2:04. Jednoho dne se dostanu ke dvěma kilometrům v kuse.\
A byl večer. Když člověk vstává v 11 jde to rychle.

### 8.4. Do pivovaru Clock

Nějak jsem nemohl spát. Chce to vysledovat spojitost s večerním bazénem. I když.. soudě dle zápisu z předchozího dne, mohlo za to spíš pozdní válení se v posteli. Spacák, karimatka, kafe na nádraží. Vlastně už v tý nádražní trafice byla a kupovala si kafe přede mnou, ale tam mi to ještě nedošlo. Že je to Gabriela mi začínalo docházet až na hlaváku a byla to nakonec ona, kdo oslovil mně.\
Slušelo jí to. Nějak mi to v hlavě vřelo. Gabriela je přece otravná. Ale fakt jí to slušelo. Jela za rodiči do ostravy a protože mě jel vlak za pár minut, moc jsme toho nenapovídali. Ale napsal jsem jí ještě z vlaku vysvětlení proč jsem byl tak trochu vykolejenej. Pun intended.\
Za okny vlaku bylo pošmurno k cemuž se hodil Sufjan Stevens hrající mi do uší. Na polích poskakovali zajíci a srnky, na komínech seděli čápi a tu a tam mezi mraky zasvítily paprsky slunka. Napsala mi Lucie z Tinderu, že bychom měli něco podniknout. Na neděli jsem plánoval mít kocovinu, ale třeba se dá zvládnout oboje.\
V Hradci jsem měl hodinu do srazu. Půjčil jsem si nextbike a projel se okolo centra s na náměstí. Hradec je asi nejvíc cycling friendly město v Česku. Po ještě jednom kafi a koupi koláče na později, jsem se před nádražím přidal ke skupince lidí, kteří mi prozradili, že jsou kamarádi Jiřího. Teds Skořiče, jak mu tam říkají. Bylo nás nakonec přes čtyřicet. Dokonce s námi jel kočárek. Dráhy nám nakonec přistavili vlastní vagon "Věrka", což se mi do té doby nepoštěstilo.\

<a href="../images/2023_april/8_1.jpg" target="_blank"><img src="../images/thumbnails/2023_april/8_1.jpg"></a>

Ono, jinak to asi nešlo. Hromadu lidí, z nichž většina v dopoledních hodinách konzumovala první, či ž druhé pivko je třeba odsunout pryč od lidí, kteří jedou na klidný výlet na hrad.\
Cestou jsem se seznamoval s lidmi ze Smiřického dream teamu, majitelem Zeleného zákalu a dalších Jiřího známých. Taky s námi jela Peťa Holečková, kterou jsem neviděl roky. Po výstupu z vlaku jsme se dali do řeči. Pořád bydlela v Mnichově, a dělala pro startup predikující problémy na vlakových drahách, ale s Němcem, který jí od nás odtáhl do říše se rozešla.\
Prohlídka samotná byla super. Byli jsme rozdělení do dvou skupin a tu naší prováděl majitel. Měl jsem na něj mrtě dotazů a dostal jsem na ně trpělivé odpovědi. Pivovat byl moderní, minimalistický, ale oproti původnímu pivovaru dole ve městě docela velký. 

<a href="../images/2023_april/8_2.jpg" target="_blank"><img src="../images/thumbnails/2023_april/8_2.jpg"></a>

Dostali jsme ochutnávky AP a IP a po dokončení prohlídky jsme ochutnávali ještě piva zrající v dřevěných sudech. Nefiltrovaná piva zrající v sudech po burnonu, piva s pampeliškami a mandarinkami. Všechno neskutečně dobrý.

<a href="../images/2023_april/8_3.jpg" target="_blank"><img src="../images/thumbnails/2023_april/8_3.jpg"></a>

Když láhve vyschly, přesunuli jsme se dolů do vesnice, kde byla pivnice a nás čekalo jídlo. Seděl jsem vedle Peťi a jejích kamarádů s kočárkem. Přišlo mi docela odvážné vzít ho s sebou na takový výlet, ale zvládalo to v pohodě. Bude to socializovaný dítě. Ohledně jídla vzniklo mírné zmatení, neb avizovaný raut, nebyly sýry ale tatarák a ten zblajzli ti, kteří si tatarák objednali jako oběd a když jim přinesli druhý, byli všichni překvapení. Ale rozhodně nezbyl. Já jsem si dal lasagně a musím říct, že byly mrtě dobrý. K tomu jsem pil 12° a 13°, oboje špičková svrchně kvašená piva.

<a href="../images/2023_april/8_4.jpg" target="_blank"><img src="../images/thumbnails/2023_april/8_4.jpg"></a>

Během jídla vykouklo sluníčko, takže jsme se s pivem přesunuli ven a tam si povídali. Cesta zpátky byla mrtě zábavná. Průvodčí si to sice nemyslel, ale na vagon plný lidí posilněných pivkem si netroufal. Cajon a kytara uprostřed rozezpívaly všechny ve vlaku. 

<a href="../images/2023_april/8_5.jpg" target="_blank"><img src="../images/thumbnails/2023_april/8_5.jpg"></a>

Po příjezdu do Hradce slabší kusy odpadly, ale jádro (sice roztroušeně ale přece) pokračovalo dál. Do reštiky jménem Náplavka. Na můj vkus zbytečně fancy, ale akusticky naštěstí zvládnutý prostor. Volba sládku chutnala trochu jako kouř a tenkostěnná sklenice to u našeho stolu odnesla hned dvakrát. Moje překvapivě přežila, ale s druhým pivem jsem přešel na Radka. K veřeři jsme měli burgery a udon. Já jsem zvolil Halloumi burger, Pěťa cheezy cheez burger a Skořič Asii.\
Nějaký klučina na mě v už dosti opojeném stavu valil otázky ohledně programování. Psal v C# a dělal pro Alzu. Presvědčil jsem ho, že hnát se za efektivitou kódu je dneska trochu zbytečnost. Že čitelnost by měla být prioritou. Peťa vyrazila domů za taťkou a po dalším Radkovu Náplavka zavíárala.

<a href="../images/2023_april/8_6.jpg" target="_blank"><img src="../images/thumbnails/2023_april/8_6.jpg"></a>

Do Kapitána Morgana na náměstí už jsme šli jenom jako to tvrdé jádro. Rum mi nejel, ale Desperados šlo. Míšy kluk nám vyprávěl, jak se rozhodl jí sbalit. Sbalit je v tomhle případě dobrý slovo, protože se svalil do batohu a vyšel na 60ti kilometrovou túru vstříc jejímu domovu. Na prahu od ní dostal ultimátum, že se může zdržet jen chvíli, nebo už napořád. Bylo to zvláštní, ale hezký.\
Její mamka pro nás přijela autem a hodila nás až do Smiřic, kde mi Skořič připravil spaní ve spacáku na karimatce a tak jsem nemusel rozbalovat svoje vybavení a po sprše jsem okamžitě zalomil.

### 9.4. Kocovina podle plánu

Jirka mě upozornil, že bude spát dlouho. Nakonec ale vstával jen chvíli po mně. Protože vlak jezdil co dvě hodiny, rozhodl jsem se, že nemá smysl se zdržovat a po rozloučení jsem vyrazul skrz Smiřice na vlak. Působily na mě asi jako Nová Bystřice. Malé město, kde chcípl pes.\
Vlak jel přes Pardubice, kde jsem z lokálky přestupoval na rychlík. Uvědomil jsem si, že v Pardubicích jsem nikdy nebyl. A napůl rozbořené komunistické nádraží ve mně neevokovalo touhu to měnit. Ve vlaku jsem si psal s Lucií. Dohodli jsme se, že večer půjdem ven. Kam a co budeme dělat jsme nechali na později.

<a href="../images/2023_april/9_1.jpg" target="_blank"><img src="../images/thumbnails/2023_april/9_1.jpg"></a>

Překvapilo mě, že vlak projížděl přes Kolín. Kdybych to býval věděl dřív, mohl jsem cestu naplánovat jen tam a ušetřit si jednu cestu sem a tam. Ale.. na dnešek byla naplánovaná kocovina a když už jsem si dal tu práci s plánováním..\
V kolíně k nám do kupé přistoupil pán s dvěma dětmi a předčítal jim Tarzana. Žádné smartphony nebo tablety, ale stará dobrá knížka. Navíc, když dočetl kapitolu, vedli diskusi nad tím, jak pomalé byly telegramy, o kterých se knížka zmiňovala, oproti dnešním telefonům. Super.\

<a href="../images/2023_april/9_2.jpg" target="_blank"><img src="../images/thumbnails/2023_april/9_2.jpg"></a>

Doma jsem ze sebe smyl špínu cesty a dal si šlofíka.\
Nakonec jsme se s Lucií dohodli, že se potkáme na Čerňáku. Vypadlo z ní, že tam bydlí kousíček od OC. Vyrazil jsem n akole s předstihem a v ikee se prošel promenádou bytečků a koukal, jaké kytky bych si mohl pořídit. Sešli jsme se před obchoďákem a vyrazili do parku. Byla usměvavá, povídavá a objevili jsme, že jsme na ČVUT chodili ve stejných letech, což by mohlo vysvětlovat, proč jsem jí byl povědomý. Bavili jsme se o pěstování kytek, nástrahách dospívání a celkově to byla moc příjemná procházky. I přes to, že přicházel déšť, který nás zahnal pod střechu. Ale sílil ve mně pocit, že si nejsme souzení. Chybělo jí to něco, co mě na holkách fascinuje.\
Cestou zpátky jsem v dešti a zimě přemýšlel nad tím, že jí budu muset napsat, že už se asi neuvidíme.

### 10.4. Velikonoce moc neprožívám

S pomlázkou už jsem nechodil roky, ne-li desetiletí. Je to trochu absurdní. Jsem konec konců z vesnice. Ale to asi neznamená, že musím dělat vesnické věci.\

<a href="../images/2023_april/10_1.jpg" target="_blank"><img src="../images/thumbnails/2023_april/10_1.jpg"></a>

Měl jsem ale plán. Vyrazit za mamkou do Kolína a rozchodit jí datovku. Kafárna byla pro tentokrát zavřená.\
Vykouklo ale sluníčko a přes Kolín jsem vyrazil jen v tričku. 

### 12.4. Drákulův pomocník

Další středa, další kino. Tentokrát ČSFD projekce filmu Renfield na Čerňáku. Tomáš nešel, škoda. Film byl fakt sračka, ale Nick Cage byl fajn a zasmál jsem se.

<a href="../images/2023_april/12_1.jpg" target="_blank"><img src="../images/thumbnails/2023_april/12_1.jpg"></a>

### 13.4. Vojta končí?

Před obědem Vojta přišel s tím, že do jídelny se mu moc nechce. Já bych si asi dal lívance s lesním ovocem, ale někak jsem neměl potřebu to proklamovat a přidal jsem se ke klukům, kteří res rozhodli pro Presto. Naposledy když jsem tam byl to bylo fenomenální a ani tentokrát jsem zklamaný nebyl. Kuřecích lasagní se španátem a bešamelem byla 
fakt porce a až do večera jsem se necítil hladový.\

<a href="../images/2023_april/13_1.jpg" target="_blank"><img src="../images/thumbnails/2023_april/13_1.jpg"></a>

Co mně ale překvapilo, a to nemile, byl e-mail od Ludvy. Vojta na konci května končí a jeho projekty jdou Monice a Ludvovi. Proč jsme se to nedozvěděli od něj přímo to teda netuším, ale bylo mi z toho ouzko. Vojta, i přes to že není z vývoje, je páteř našeho pracovního týmu a bude nám chybět.

### 14.4. Réba opět v suterénu

Ráno pršelo. Pršelo tak moc že jsem se rozhodl nechat kolo doma a vyrazit pěšky. Zastavil jsem se pro kafe v Lidlu a pokladní se na mě usmál popřát hezký den já jedu taky bylo vidět že to oba myslíme vážně. Počasí bylo prudérní a cesta mi trvala hodinu. Ale šel jsem kolem potoka, několika parky a měl tak pocit, že na mojí psyhchiku to mělo lepší dopad, než mokrá prdel na kole bez blatníků.\
Ostatní byli z Ludvova emailu překvapení stejně jako já a Vojty jsme se nemohli na jeho odchod zeptat, protože odjel na "Odtučňovací tábor", jak jsem jeho víkendovou aktivitu den zpátky překřil.\
Po práci jsem šel plavat na Olšanku a napsal Ondrovi, že bychom mohli dát to pivo, na které mě tahal dva dny zpátky. V pětadvacítce jsem se cítil jako křeček v kolečku. Pár temp, zeď. Pár temp, zeď. Nějak jsem si zvykl na Podolí. V prvních dvou drahách probíhal aquaerobik, který předcvičovala nehezká holka s fakt tlustým zadkem. Call me a body shamer.. trenér má jít příkladem.\
Ondra v mezičase vybral suterén a já myslel, že to stíhám, ale ukázalo se, že jsem se přecenil. Abych nezdrožoval, musel jsem tak vzít nextbike a vinohrady přejet, což neudělalo nejlíp mým prstům bez rukavic. Připojila se k nám i Réba, což jsem skoro nečekal po posledím suteréním incidentu. Ondra povídal o rekonstrukci bytu, o pestním souboji dělníků a o tom kolik to všechno stojí. Miliony proletí komínem. Já asi objektivně nejsem úplně chudej, ale miliony nemám. Taky ale nemám taťku, který prodal nadnárodní korporaci.\
Cestou domů jsem si psal se Sabčou. Asi za ní pojedu do Berlína.

### 15.4. Opět do kopce

### 22.2. Lidí bambilión

Dubnové Gran Fondo\
Na kole snad každý\
Eva s Petrem na Strahově\
po stovce na hrad\
Nerudvoka mě docela dojebala\
Robin vysvštluje hradní stráži jak používat pistoli\


### 23.4. Nějaký nemocný

Buď na mě Robin něco nakašlal, nebo za to mohly torteliny co se venku přece jen asi zkazily, ale bylo mi blbě.

### 24.4. Z práce oklikou



### 25.5. S Míšou na Meandry

Na úterý jsme se domluvili s Míšou, že půjdeme ven. Velmi vágní plán byl jít na procházku s lidmi z CAMPu po Rohanském ostrově, kde měl utvářet nějaký hudební podkres orchestr BERG. Rohanský ostrov byl ale rozkopaný a tak jsem vymyslel alternativní plán. Dojet k meandrům Rokytky na sdíleném kole z Karlína a tam se procházet a kochat se přírodou, která byla navrácená k původnímu obrazu.\
A jak to tak při mém vágním plánování bývá, naskytlo se nám rozšíření našeho programu. Dan Vertigo se vrátil z Vietnamu a napsal mi, že k večeru bude povídat o svých zážitcích.\
Po páté jsem tedy vyrazil na Florenc, vyzvednout Míšu, která přijížděla z Roztyl. Dělá tam snad každej druhej spolužák, kterýho mám.\
Narozdíl ode mě přijela v kabátu a připravená na jízdu chladným počasím. Já v kraťasech jsem dost prohloupil. Ale aspoň jsem si vzpoměl na Ríšu, který by mi řekl, že mě čeká artróza a rozesmál Míšu tou historkou. Výlet jsme započali správně u mapy města na výstupu z Céčka, kde jsem odhalil můj celý plán. Byla pro :)\
První úsek po Sokolovské s tramvají v zádech byl pro ní dost stresující. Naposledy jela na kole v Kodani na Donkey Republic kole. Křižovatku u kohoutů jsme tak přešli pěšky a vydali se na A2 po Rohanském a dál A26 podél Rokytky. Narozdíl od minule byla připravená na mou obligátní otázku co hezkého se jí stalo od doby co jsme se neviděli. Dostali se na nějakou čekací listinu na cestu na Nový zéland, kam prý berou sotva 3/4 uchazečů.\
Já jsem zas vyprávěl o ubytovávání Robina a Evy s Petrem.\
U elektry skončila první část našeho výletu. Odevzdali jsme kola a vyrazili dál pěšky. Trochu se smrákalo a padlo i pár kapek, ale společnou vírou v lepší počasí jsme mraky rozehnali a po chvíli přišlo i sluníčko.\
Oznámit Míše, že jí vyfotím do svého deníku byla chyba. Úpěnlivě se vyhýbala čočce fotoaparátu a tak mám jen křivou fotku jejích zad před meandrem.\
Kachny na vodě, zátoky a nutrie. Příroda hadr. Byli jsme nadšení. Povídali jsme si o cestování a trošku o její práci. Rozhodl jsem se, že je třeba jí dát kontakt na Skořiče, neb měla otázky na plánováná RANu.

<a href="../images/2023_april/13_1.jpg" target="_blank"><img src="../images/thumbnails/2023_april/13_1.jpg"></a>

Čas ale kvapil a tak jsme se vydali na tramvaj, která by nás zavezla přímo na Vltavskou, odkud jsme pokračovali do Liberálu za Daníkem.\
Když jsme přišli do již započaté přednáčšky, Dan nahlas oznámil, že je "HEZKÉ, ŽE ADAM BARTYZAL DORAZIL PŘESNĚ NA ČAS." Debil :). Byla to docela prdel. Ale překvapilo mě, že dobrodruh jako Dan cestu pojal překvapivě turisticky. Ale zas toho stihli vidět mrtě.

<a href="../images/2023_april/13_2.jpg" target="_blank"><img src="../images/thumbnails/2023_april/13_2.jpg"></a>

Během pauzičky vařili vietnamskou kávu a my s Míšou jsme se bavili s takovým fajn dredatým cápkem. Ale Míše zvonila hrana. V deset potřebovala být na strahově. Když předáška skončila, doprovodil jesm jí na Vltavskou a pak se vrátil do Liberálu.\
Byla tam Alex s krátkými vlasy a Sláva, který si mě nepamatoval, ale byl nadšený, že já si pamatuju jeho.. i když.. vzpoměl jsem si jen na to, že se jmemjuje od B. Něco jako Bohouš ale ne úplně.

<a href="../images/2023_april/13_3.jpg" target="_blank"><img src="../images/thumbnails/2023_april/13_3.jpg"></a>


Zbyli jsme tam v pár lidech, hráli na piáno, zpívali, pili pivo a měli se fajn. Byl to fakt příjemný večer. Venku se mezitím ochladilo ještě víc a tak jsem místo do Vršek sjel na nextbiku jen do Karlína, půjčil si Jiřího spacák a natáhl se na zem ve vývoji.\
