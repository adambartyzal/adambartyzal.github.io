[<< Květen](2024_may.md)

- [1.6. Změnit se budu muset já](#16-změnit-se-budu-muset-já)
- [2.6. Plánovat vodu](#26-plánovat-vodu)
- [3.6.](#36)


### 1.6. Změnit se budu muset já

Proč jí pořád miluju?<br>
Nedává to smysl. Nestojím jí ani za blbý přání. Nevím kde bydlí. Neviděl jsem jí přes 4 měsíce. Nenapsali jsme si 5 týdnů. A stejně se budím po ránu s tím, že mi chybí, tak jako mi nikdo nikdy nechyběl.<br>
Je to lepší. Nutím se soustředit na to lepší. Ale pořád jí miluju, o tom není pochyb.<br>
Před devátou mi jel vlak. V lidlu jsem si koupil snídani a popoběhl na peron. Cestou jsem psal a uteklo to jako voda. Na nádraží měli kavárnu, kterou jsem nikdy předtím neviděl. Vypadala sympaticky a paní mi zvládla udělat decaf flatwhite. Desítka, kterou jsem málem vyignoroval kvůli knížkám za 10 korun, mě dovezla k bazénu a odtud to už byl kousíček. Autobus sem cenil, neb pršelo.

<a href="../images/2024_june/1_1.jpg" target="_blank"><img src="../images/thumbnails/2024_june/1_1.jpg"></a>

Den s mamkou to byl moc milej. Připravila mi pohoštění z vína, sýru a oliv. Dala si záležet. Sice ignorovala, že nepiju, ale dal jsem si sní dvě sklenky. Víno to bylo bílé a mělo bio známku. A chutnalo moc dobře.

<a href="../images/2024_june/1_2.jpg" target="_blank"><img src="../images/thumbnails/2024_june/1_2.jpg"></a>

Povídali jsme si o tom, jak jsem se rodil. Prý jsem měl tři a půl kila přesně a 52 cm. Ideální dítě. Taky jsem nekřičel a byl celkově moc hodný.<br>
A pak jsme se bavili o Mišce. Snažil jsem se mamce vysvětlit, že to proč tak často brečím je, že nechápu proč se se mnou Miška rozešla. A světe div se. Ve skutečnosti ve mě díky té diskusi, vykrystalizovaly poznání. Dost z toho jsem podvědomě věděl.Ale začínalo to nabírat formu.<br>
Miška se se mnou nerozešla kvůli něčemu co jsem dělal. Rozešla se se mnou kvůli tomu, co jsem nedělal. Neposkytoval jsem jí oporu. To zní strašně obecně. Ale začínal jsem to vidět. Nedělal jsem žádná pevná rozhodnutí. A vždycky jsem svolil k tomu, co si přála. Neměla tu jistotu, že když věci půjdou do hajzlu, dokážu je zachránit. A je to tak. To neumím. **Zodpovědnosti se bojím.** Adrien ne. Miška se do něj zamilovala, protože on se zodpovědnosti nebál.<br>
Jak se ale stát zodpovědným. Samo se to asi nestane. Ale Marťa asi měla pravdu v tom, že se jí budu muset naučit nějakým závazkem. Pes, auto, dům. Těžko říct. Trochu jsem se nadchl pro auto. Bizár. Cyklofašista Adam přemýšlí o autě. O dodávce. Na ježdění po městě jsem auto opravdu nepotřeboval. Ale na výlety? Na to abych mohl kamarády někam odvézt? To by šlo ne?<br>
Bylo mi třicet. Bylo třeba se změnit. Ne protože si to společnost přála. Ale protože jsem si to přál já. Ne abych Mišku dostal zpátky. Ale abych tu další holku neztratil, kvůli stejný věci.<br>
Vím že váhám, když jde do tuhýho. A nechávám rozhodovat ostatní. To chci změnit. Chci si říct, co by udělal někdo, ke komu vzhlížím a udělat to. A to může být Ivan, Miška nebo Jarda.<br>
Miška je zodpovědná. Ohromně. To nic nemění na tom, že nechce být zodpovědná pořád. Nikdo by asi neměl být.<br>
Pár dní zpátky jsem si řekl, že pozvu [holčinu](../2024_may/#235-franze-na-léčení) z Dekáče ven. Když jsem se poprvé [odhodlal](../2024_may/#295-odhodlán-to-zkusit) tam dojít, nebyla tam. PID jízdenka mi platila až někdy do devíti. Vystoupil jsem v Libni a došel do obchodu. Opět tam nebyla. Psychicky jsem se připravil na to, že to odmítnutí bude bolet až tam budu potřetí. Koupil jsem si aspoň ponožky, protože ráno jsem objevil, že většina mých kotníkových už dodělala.<br>
Večer jsem se začínal zabývat Poddyjím. Rozhodl jsem se, že ten národní park přejdu pěšky a koupil si jízdenku do Znojma abych se z toho náhodou nechtěl vyvlíknout.

### 2.6. Plánovat vodu

Napsal jsem si draft dopisu pro paní Kantovou. Rozhodl jsem se, že jí pošlu poštou doubleshot decaf.<br>
Venku celý den chcalo. Kromě malé chvíle dopoledne, kdy jsem vynesl třízený odpad a nakoupil jídlo na vaření oběda a večeře.<br>
Koukl jsem se na film Deux Ex Machina. Bylo to hezký, ale poněkud plytký. Vypral jsem Merelly šestky, nastavil jsem si upomínky na zalévání kytek a praní povlečení.
Dobrovolničit ve skautu?
pršet přestalo<br>
pěšky do bazénu<br>
kilometr<br>
kolem studánky<br>
západ slunka mě lákal na vyšehrad<br>
skoro jsem cítil, že jí tam potkám<br>
ale nebyla tam<br>
představa, že jí tam potkám s někým jiným bolela<br>
na rekole dom<br>
salát s tofu

### 3.6.