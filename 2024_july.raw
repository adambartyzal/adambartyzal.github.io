[<< Červen](2024_june.md)

- [1.7. Psát či nepsat backend, to je oč tu běží](#17-psát-či-nepsat-backend-to-je-oč-tu-běží)
- [2.7. Ludva programátorem](#27-ludva-programátorem)
- [3.7. Bavit se přes usart](#37-bavit-se-přes-usart)
- [4.7. Skoro bych na tu vodu zapomněl](#47-skoro-bych-na-tu-vodu-zapomněl)
- [5.7. Biohacker on a budget](#57-biohacker-on-a-budget)
- [6.7. Sýr co se vymstil](#67-sýr-co-se-vymstil)
- [7.7. Znojmo na Cole](#77-znojmo-na-cole)
- [8.7. Hop, před doskočením](#87-hop-před-doskočením)
- [9.7. Místo zvracení průjem](#97-místo-zvracení-průjem)
- [10.7. Nepoužitá tabule](#107-nepoužitá-tabule)
- [11.7. Remote ale stejně v práci](#117-remote-ale-stejně-v-práci)
- [12.7. Nečekaně bez zubů](#127-nečekaně-bez-zubů)
- [13.7. S nateklým obličejem](#137-s-nateklým-obličejem)

### 1.7. Psát či nepsat backend, to je oč tu běží

DJ to nedělá dobře\
Tiskárny\
Jirka na druhou\
meeting\
piva\
s vláďou\
bazén zavřený\
véča ve vnitrobloku\
cvičení v heroldových sadech

### 2.7. Ludva programátorem

Jedna neřest vede k druhý\
Cvičit na konopišťskou\
S Omar zahlédl co vidět neměl\
Bylo třeba s tím zas skončit\
Dreaming spanish

### 3.7. Bavit se přes usart

Cvičení na konipištské\
srát se s pípíkem, CCR2 místo CCR1\
Salát\
Prevalidation funguje na všech kartách\
nápad, řídit to usartem\
přetahoval jsem\

### 4.7. Skoro bych na tu vodu zapomněl

v práci kratší dobu\
jít cvičit\
nákup\
patnáct minut čekání\
na dálnici\
překvapivě bez kolon\
pro jardu do senohrab\
piva a angrešty\
čůrat\
minutý sjezd\
na ždár\
další čůrání a piva\
na kempovací místo\
stromy na hamaku chyběly\
oheň\
jen trochu chleba\
spát do porostu s trny

### 5.7. Biohacker on a budget

Byla mi zima. Bez karimatky se spacákem do patnácti stupňů spát v hamace nebylo dobrý. Ale byl jsem línej zvednout se a něco s tím dělat a tak jsem to doklepal do rána.\
Ostatní už byli vzhůru, když jsem po půl hodině čtení dorazil k ohništi. V devět jsme měli vyrážet a zvládli jsme to. Objevil jsem, že Žužu je asi tak stejná kávofašistka jako já. Fenka Frida rasy pes Brněnský (ze čtvrtiny Australák a zbytek bůh ví co) byla ideálně velká a mrtě chytrá. Takovýho psa jsem si přál.\
Sára s Jardou se prý vyspali ještě hůř než já. Kora totiž v noci pískala.\
Autem jsme vyjeli na nákup. Jeden tým do Kaflandu, protože Kaufland má záchod. Jeden do Lidlu, protože Lidl má dobrý humus a jeden do Sportisima, protože prodávají stany, které mají tyčky. Cestou jsme se zastavili pro meruňky u stánkaře. Já byl v týmu Lidl. Pořídil jsem si tam banány na snídani, torteliny, sixpack birella a horský chléb napůl s Rébou. Všechno ostatní jsem měl. Ostatní ne a tak udělali velký nákup.\
Do kempu Znojmo jsme dorazili v půl jedenácté. S pánem jsem pořešil lodě a vybavení. Akorát jsem se nějak sekl ve výpočtech. 400 za loď chtěl za každý den. Já jsem nějak počítal za celou cestu. Nevím proč. Ale měl jsem tak málo peněz. Naštěstí mě Žužu založila.\
Snažil jsem se být dobrý kamarád a být zodpovědný. Pán od lodí byl trochu salámista. Dal by nám o pádlo míň, žádnou houbu ani provázek. Do dvanácti jsme balili. Sáře a Jardovi to trvalo nejdýl. Měli kvůli Koře jen jeden barel. Rozhodl jsem se nám udělat nějaké fotky a nepříliš povedenou skupinovou jsem spravil přesně ve 12, kdy jsme se dostali na vodu.

![image](5_1.jpg)

První jez stál za houby. Nešel pořádně sjet a na jeho konci člověk stejně nabral do přídě.

![image](5_2.jpg)

Za ním zas bylo sucho. Vůbec, až do oběda byla řeka široká a olejnatá. Ve smyslu plutí. Jinak je Dyje nádherně čistá řeka. I přes začátek prázdnin a prodloužený víkend vlastně nebyla přeplněná.Potkávali jsme skupinu hloupých slováků, raft se čtyřmi milanovkami a jejich dvěma otci a pak už jen pár dalších lodí.\
Po hodině a půl jízdy jsme dojeli k nějakému jídelnímu stánku. Lidé se tam shodovali, že fronta je na dlouho a mapa mi prozradila, že o kousíček dál uzříme most a za ním bude hospoda. Pořád ve Znojmě.\
Zaparkovali jsme, přešli most, prohlédli si plakáty, lákající na rekonstrukci bitev a návštěvu sklípku a došli do přeplňěné hospody, kde nás uvintř asi čtvrt hodiny ignorovali. Pak jsme se přesunuli ven a tam si nás sice všimli, ale obsluha to moc dobrá nebyla. Dýško nedostali. Byť jídlo bylo nakonec obstojný. Jenže Radek nepřišel, všechno trvalo, nedojedený jídlo mám málem odnesli, kluk se vracel zeptat se,´co jsme si to objednali.. měli se co učit.\
Dál už začala řeka vypadat romantičtěji. Zúžila se zrychlila. Město ustoupilo krajině. A slunko začalo pražit. Rebeka s Marťou šli plavat a Marťa se pak stala mým háčkem.\
Kora v lodi pískala. Jarda se Sárou to měli krušný. Dalších pár jezů bylo obdobně nudných jako ten první. Až jsme dojeli l tomu, který údajně nešel sjet. Moc jsem tomu nevěřil, ale ukázalo se to být pravdou. Neměl žádnou šlajsnu. Prostě to byla jen stěna padající vody. Přenesli jsme lodě. Slováci stihli naštvat další lidi včetně mě a tak chvíli jsme relaxovali na břehu.

![image](5_3.jpg)

Snažil jsem se si to užívat. Najit klid v pádlování trochu šlo. Ale bylo těžký nevidět, že ostatní budují své vztahy a já si tam jedu sám. Réba se snažila ptát se jak se mám. Vlastně bylo vidět, že se snaží být dobrou kamarádkou.\
Během oběda jsem vyhlédl místo na spaní. V meandru za obcí Krhovice. Té jsme se pomalu blížili. Ale západ slunka se blížil také. Poslední jez před Krhovicemi jsme sjeli po osmé. Za ním bylo místo ke spaní příhodné, ale přišlo mi příliš blízko kempu. Hlavně na stejné straně řeky docela dost ve vsi. Meandr byl od nás asi kilometr a já rozhodl jet dál.\
V kempu Réba zahlédla své sestřenice. Rozdělili jsme se. Lodě Marťa, Žuzu a já jsme šli hledat místo na spaní. Jen pár set metrů dál na opačném břehu se poštěstilo. S Vildou jsme rozdělali oheň, holou rukou jsem pokácel strom a pak jsem si připravil spaní. Na ostrůvku v řece postávali mladí rybáři. Po chvíli jsem zaslechl Jardův hlas a šel je zavolat. Přejeli by nás. Tak dobře jsme ukryli na břehu lodě. Sára vypadala z lodi a Jarda jí následoval. Možná si měli vzít k srdci mojí radu, že tam vystoupit nejde.\
Žuzu s Radimem byli extrémně vybavení. Měli třeba sekeru. A rošt. A popkorn. A spoustu dalších věcí.\
Večer před spaním jsem se šel podívat na oblohu. Byla jasná a viděl jsem padat hvězdy. Měl jsem přání. Chtěl jsem zapomenout na Mišku. Aspoň na chvíli. Nemyslet na to, že by jí plutí na řece určitě bavilo. A stanování taky. Chtěl jsem aby v mý hlavě prostě nebyla. Což byl skoro přesný opak toho, co jsem od padajících hvězd chtěl rok zpátky. Ten kontrast mě srazil do kolen a dohnal k slzám.\
Rozhodl jsem se, že jí napíšu. Že mě těší že se má dobře... ta zpráva byla dost dlouhá. Dost na to abych si uvědomil, že jí nepošlu. A tak jsem jí neposlal. Brečel jsem tam na polní cestě a věděl, že potřebuju pomoct. A brečel jsem i když jsem usínal v hamace.

### 6.7. Sýr co se vymstil

Díky karimatce jsem se vyspal o trochu líp. Posnídali jsme, běhrrem balení jsem uvařil kafe pro mě, Rébu a Sáru a vydali jsme se na řeku. Čekal nás den v meandrech Dyje. Krajina víc a víc připomínala ploučnici, byť to je oproti dyji potok. I tak jsme ale míjeli jílovou stěnu pole. Klády, které se musely podplout, slepá ramena a spoustu hezkých chaluh na dně.

![image](6_1.jpg)

Na formátu oběda jsme se neshodli. Já jsem byl tým vařit, ostatní tým hospoda. A tak jsem se oddělil a na lavičce, kousek od brodu mezi dvěma vesnicemi jsme si na vařiči připravil čočkové těstoviny s omáčkou a pustil se do poznámek v papírovém deníku.

![image](6_2.jpg)

Pak jsem se pustil do knížky. Trochu mě tížilo, že čtu málo. A hodně čumím na Dark Matter. Stejně jsem ukousl jen pár stránek, než se objevil Ondra s hrstí plnou blum. Chvíli jsme si povídali, než se začali trousit ostatní.\
Meandry pokračovaly ještě pár dalších kilometrů. Bylo to moc pěkný. Ale nakonec skončily. V kempu jsme si daly Holbu, Radlery a Sára si dala zmrzlinu. Udělal jsem blbej vtip, že Míšu by chtít neměla, protože jí bude půl roku smutno.\
Místo na kempování se nějak nechtělo objevit. Ale nakonec jsme jedno spatřili. U mola s vyhozenou autosedačkou. Bylo tam i ohniště a kousek po cestě nahoru král všech řopíků. [Pěchotní srub Závora](https://en.mapy.cz/s/cogugakuju). Rozbili jsme stany a hamaku a připravili si večeři. Po mých těstovinách s omáčkou jsem si ještě na chuť opekl polooštěpok na klacku s chlebem. A to zřejmě byla chyba. Ještě, že si ho nikdo nedal se mnou.

### 7.7. Znojmo na Cole

V noci jsem se kroutil a bylo mi blbě. Někdy před šestou mě vzbudil hlas dvou lidí, co přijeli autem. Později se ukázalo, že to byli rybáři. Ale přišlo mi, že jsou to kluci s kuličkovkami, co se jdou střílet k řopíku. Vydrápal jsem se z hamaky ven a šel se projít. Bylo mi fakt na zvracení. Chodil jsem sem a tam a snažil se dýchat čerstvý vzduch. Okolí mělo vibe dlouhé cesty na kole. Byli jsme někde a já nevěděl kde přesně. Bylo ráno a já trpěl. [Třetí dny jsou nejhorší](../2018_july/#87-neděle---něco-na-mě-jde). Po chvíli se objevila Marťa a hledala místo, kam si zajít na záchod. Chodila prý za ŘOPík, ale auto jí ten plán rozbilo. Vyrazila někam daleko do lesa a já jsem po chvíli přešlapování došel k názoru, že je čas jít zvracet. Šlo to samo. Většina sýru z předchozího večera ze mně vylítla v nepříliš změněný podobě.\
Během toho co ostatní snídali jsem zvracel ještě dvakrát. A cítíl jsem, že to není jen žaludek. Že to půjde dál. Debilní polooštěpok. Marťa se rozhodla, že pojede se mnou, protože bez jídla jsem byl slabej. Vyjeli jsme první a povídali si o práci, nabírání ajťáků co jedou na chatgpt za cifry jako 90 tisíc a o Mišce. Ale o ní jen trochu.\
Dojeli jsme do rakouska. A viděli ledňáčky.\
Potkali jsme jeden téměř dětskej jez a nakonec za poslední hry kontaktu jsme dojeli k mostu, kde jsme měli předat lodě. A vyšlo slunko. Poslední den vžycky prší a slunko vyjde, když dojedeme.\
Pán byl milej. Odvezl řidiče. Zbytek počkal hodinu a pak pro nás Marťa přijela. Necítil jsem se o moc hůř. Ale líp taky ne. Jel jsem tak vepředu s Marťou abych jim nepozvracel Yuki.\
Dojeli jsme do Znojma. Marťa nás vyhodila u půlnapůl a jela zaparkovat. Pizzy zrovna došly. To byl pech. Zašli jsme tedy na burgery o kus níž po cestě. Vypadaly hodně fér. Škoda, že jediný co jsem byl s to pozřít byla cola. Ale aspoň jsem ušetřil. Narozdíl od Vildy s Jardou, kteří si dali dvě porce a nechali tam randál. A cholesterol v jejich cévách na tom taky určitě nebyl líp než ráno.\
V mezičase došlo v pekárně pečivo. Zbylo už jen kafe a poslední dortík a ten měl Ondra, protože nepil kafe. Dal jsem si opět filtr na led. Sedli jsme si dozadu na trávu a povídali si.\
Někteří vyrazili na zmrzlinu, protože kafe nebyl jejich jed. Domluvili jsme se, že se potkáme na výhledech. Bylo to trochu divně posh, jít ve Znojmě (skanzenu jak to někteří nazvali) na turistický místo. Ale vlastně to bylo fajn.

![image](7_1.jpg)

Po výhledech už byl čas vyrazit dom. Zas jsem jel s Marťou vepředu.\
Vzadu se diskutovalo o kontroverzních tématech jako paušální daň, pěti koalice, eutanázie a nakonec došlo na izraelsko-palestinský konflikt. Sám jsem si na to ještě neudělal striktní názor. Je tam tolik věcí špatně a obě strany zabíjí tolik civilistů, že se prostě nedokážu přiklonit k jedněm či druhým. I přes to, že islám mi přijde horší z těch dvou náboženství.\
Ve Vrškách jsme se rozloučili a rozešli svými směry. Byl jsem hotovej. Dal jsem si sprchu a pak usnul asi na 10 hodin.

### 8.7. Hop, před doskočením 

Cítil jsem se prázdný. Pro jednou fyzicky, ne psychicky. Dal jsem si ovesnou kaši a vyrazil na kole do Vysočan. Cestou jsem si připadal, že jsem na tom fyzicky překvapivě dobře. Až když jsem si sedl ke stolu, začínalo mi docházet, že to byl falešný pocit. Převážně jsem si povídal s Vláďou o vývoji Horse Shoe Locku. Trochu jsem posouval PCD aplikace na testování a uvědomil jsem si, kde dělám chybu v USARTu. Hodiny. Vždycky jsou to hodiny. SetCb se musí volat až z metod. V konstruktorech totiž nenastaví interrupt.\
V lidlu jsem si koupil horský chléb, edamame s česnekem a humus. Pomalu jsem to konzumoval a začínal mít pocit, že budu dobej.\
Až tak, že jsem se cestou domů zastavil zacvičit si na konopišťské.\
Byl tam pán co na mě promluvil. Říkal, že se mu líbí, jak důkladně provádím cviky, že už cvičí dvacet let a moc to nevidí. A že prý není teplej, jen mi chtěl říct, že to cení. Bylo to fajn. Střídal jsem cvičení a duolingo asi 3/4 hodiny a pak jsem zajel do edenu pro kasein.\
Buď to byl právě ten kasein, nebo čočkové těstoviny s fazolemi, co mě postrčilo přes hranici od lepšení se do jasný běhavky.

### 9.7. Místo zvracení průjem

Na deník jsem nesáhl od [23.6.](../2024_june/#236-dát-ne-brát). Protože na mě ale přišel regulérní průjem, jet do Vysočan bylo nemožný a prokládání práce psaním tak bylo vlastně příhodný.\
Zastavil jsem se v lékárně pro uhlí. Bavil jsem se tam s magistriní o rozdílu smekty a uhlí a stejně jako já se klonila k uhlí.

### 10.7. Nepoužitá tabule

Cestou do práce jsem se zastavil u cvičítek, dal tomu tak půl hodiny, vyplinil trochu duolinga a do práce dojel na osmou. Osprchoval jsem se v naší pracovní sprše, kde naneštěstí neteče moc studená, ale bylo to lepší, než být ulepený. Řekl jsem si, že si musím připravit do skříňky pracovní oblečení, abych se po osprchování nepřevlékal do stejného trička.\
S Vláďou jsme pověsili ve vývoji tabuli. Dočasně na regály. Teda pustil se do toho on. Ale moc to nezvládl. Nalihoval houbu a tabuli spíš umazal než vyčistil. A pověsil jí na výšku jen na jeden šroub, takže se houpala a nebyla vyvážená. Moje háčky a pověšení na šířku bylo mnohem lepší. A povrch jsem vydrhl lihem a ubrousky.\
Stejně to bylo k ničemu. Rokovali jsme od desíti, kdy přijel Ludva ze zkoušky a Jirka z Hradce. Jirka totiž poznámky zapisoval rovnou do issue. Probrali jsme toho hodně. Ludva chtěl hodně řešit frontend, Vláďa hodně backend. Sešli jsme se kvůli backendu. Ale ono je těžký říct, kde jedno končí a druhý začíná. Teda.. ten předěl je jasnej. Ale jedno bez druhýho nedává smysl.\
Schůzovali jsme i na obědě v AFI tower a potom, dokud jirka nemusel odjet. Po meetingu jsem se věnoval NFCU.\
Když jsem odjížděl, venku byla písečná bouře. Kdybych neměl brýle, neviděl bych nic. Dle mapy někde na opačné straně Prahy byla bouře opravdická, ale ve Vysočanech prostě jen poletovala oblaka bordelu ze země.\
Přes Karlín a tunelem nahoru jsem jel plavat na Olšanku. Otevřeli jí po letní revizalizaci. Což znamenalo novou podlahu v šatně, kde do té doby byla podlaha úplně v poho. Nefunkční sprchy a ale nadále nepouštěly vodu a povrch bazénu se odlupoval víc než předtím. Co už.\

### 11.7. Remote ale stejně v práci

Před meetingem v půl jedné jsem se rozhodl, že zmerguju větev, kde simuluju nfc čtecí čip a větev s protokolem. To mi zabralo docela dost času a výsledek byl takový, že na tom bude ještě randál práce. Ale když jsme s Vláďou vyráželi na oběd do Vietnamky.\
Online meeting jsme nakonec měli na Vláďově laptopu. Řešili jsme hodně profil kola. Profil zůstane. Nastavení a číselníky vyplynou z toho, jak budeme psát backend.\ 
Když jsme s DJ uzavřeli vývoj a rozhodli se vyrazit, zjistili jsme, že venku prší. Nad Prahou se dle radaru z ničeho nic zformoval mrak. Predikce ale říkala, že dvanáct minut přejde. Tak jsem to přečkal. DJ vyrazil trochu dřív a tak trochu víc zmokl.\
Před domem jsem si uvědomil, že mám chuť na bramborové knedlíky se zelím. V lednici byly noky. To bylo podobný. Ale zelí jsem neměl. Zastavil jsem se proto v Lidlu. Noky byly naneštěstí říznutý bazalkou což se do zelno-uzeno-tofuové chutě moc nehodilo, ale řekl jsem si, že se chutě časem smísí a co jsem nepovečeřel jsem dal do krabiček na další dny.\
To jsem ještě nevěděl, co přijde ráno.

### 12.7. Nečekaně bez zubů

Večer jsem si řeklm že ráno půjdu běhat. A opravdu jsem šel. Sic jen jeden výběh ke Groebově vile, ale lepší než nic.\
Když jsem pak po sprše ještě chvíli odpočíval v posteli, zavolala mi holčina s extrémně příjemným hlasem. Už jsem ho předtím slyšel, ale chvíli mi trvalo asociovat si ho s někým konkrétním. Kdo je a proč mi volá totiž řekla tak rychle, že to můj mozek úplně minulo. Zubnímu chirurgovi se uvolnilo místo. Dneska. V deset. Chvilku jsem to vážil a pak odsouhlasil. Vlastně jsem pár dní zpátky přemýšlel nad tím, že jim zavolám. Zuby mě pobolívaly, podle mě určitě kvůli horní osmičce a takhle jsem to za sebou mohl mít o skoro tři měsíce dřív.\
Plán jít plavat tak padnul. Pomáhat o víkendu Jardovi s terasou taky. Cestou jsem si aspoň zacvičil.\
V práci jsem se pustil do snahy o pochopení toho, co už Vláďa napsal. Nebo spíš vygeneroval. Vláďa Go nepíše. Píše pythonový překladač OpenAPI YAML specifikace do Go Pythonovým udělátkem a Jinjou.\
Ale Go k tomu je třeba chápat a tak jsem se pustil do čtení Effective Go. Je to zvláštní jazyk.\
Na desátou jsem dojel k Zubařům u Pivovaru. Holka s příjemným hlasem měla taky příjemný úsměv. Vůbec.. byla to jedna z těch holek, do kterých se člověk zamiluje a má proč. Uměla to s lidmi. Uměla to s dětmi, které se tam točily. Dělala svojí práci extrémně dobře. Jen to umělý obočí..\
Zubař byl taky extrémně milej. Ale popis toho, co plánoval dělat mi přišel docela děsivej. A oprávněně. Prý patnáct minut. Bylo to jedno z nejnepříjemnějších třiceti minut mýho života. Řezal hodně. Páčil ještě víc. Vlastně jsem si myslel, že mi vylomí se sestřičkou čelist a z bolesti na opačný straně, než řezali jsem málem chcípnul. Naštěstí mi pak dal kousátko a ta síla se rozložila jinak. Ale musel mi dát asi 5 dávek umrtvovadla. Prostě jsem to v tom nervu pořád cítil. Horní vytrhl jen tam mimochodem, když mi dával čas oddechnout si od páčení spodního. A to byl asi tak stejně velkej, jako [ten co mi trhala paní Benešová](../2024_june/#176-bez-zubu-do-vykáně-a-ještě-dál).\
Když bylo dílo dokonané, dal mi zub do rukavice, předepsal mi antibiotika, aulin a poslal mě zatáhnout dva a půl tisíc za kolagenovou výplň. Proč ve Vršovicích stála sedm kil a ve Vysočanech takovouhle pálku mi bylo tajemstvím, ale byla to poslední osmička, kterou mi kdy v životě trhali. Bylo mi to jedno. Vlastně jsem z toho měl dobrej pocit. Měli to tam pěkný. Byli profesionální a milí. A já to měl za sebou. Pro Aulin jsem sjel rovnou. Cítil jsem, že bez drog to bude krize. Taky jsem si v Bille koupil dva pytlíky hřášků a začal ledovat.\
Zbytek dne jsem pročítal Effective Go a měl dotazy na Vláďu.\
Domu jsem nakonec dojel na kole, což jsem většinu dne zavrhoval. Ale déšť na chvíli ustal a bylo vlastně příjemně. Jel jsem jak šnek a dojel v pohodě.\
Vlastně jsem na mě začínaly přicházet pocity radosti jako už dlouho ne. Měl jsem to udělat dřív, ale lepší pozdě než-li později. Cítil jsem se trochu dospěleji. Možná to bylo trochu Aulinem. A možná že 152 dní od rozchodu je moment, kdy už to přestává být tak hrozný.

### 13.7. S nateklým obličejem

Klid doma. Víc bych toho nezvládl. Obličej mi otekl jako prase. Ale nebolel tak moc jak jsem se obával. Asi to udělal fakt dobře. I jíst jsem zvládal. Došel jsem si do Lidlu pro vajíčka, chleba, nějakou měkkou zeleninu.\
